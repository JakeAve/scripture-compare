[
  {
    "chapter": 21,
    "verse": 1,
    "text": "משא מדבר ים כסופות בנגב לחלף ממדבר בא מארץ נוראה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:1"
  },
  {
    "chapter": 21,
    "verse": 2,
    "text": "חזות קשה הגד לי הבוגד בוגד והשודד שודד עלי עילם צורי מדי כל אנחתה השבתי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:2"
  },
  {
    "chapter": 21,
    "verse": 3,
    "text": "על כן מלאו מתני חלחלה צירים אחזוני כצירי יולדה נעויתי משמע נבהלתי מראות",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:3"
  },
  {
    "chapter": 21,
    "verse": 4,
    "text": "תעה לבבי פלצות בעתתני את נשף חשקי שם לי לחרדה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:4"
  },
  {
    "chapter": 21,
    "verse": 5,
    "text": "ערך השלחן צפה הצפית אכול שתה קומו השרים משחו מגן פ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:5"
  },
  {
    "chapter": 21,
    "verse": 6,
    "text": "כי כה אמר אלי אדני לך העמד המצפה אשר יראה יגיד",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:6"
  },
  {
    "chapter": 21,
    "verse": 7,
    "text": "וראה רכב צמד פרשים רכב חמור רכב גמל והקשיב קשב רב קשב",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:7"
  },
  {
    "chapter": 21,
    "verse": 8,
    "text": "ויקרא אריה על מצפה אדני אנכי עמד תמיד יומם ועל משמרתי אנכי נצב כל הלילות",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:8"
  },
  {
    "chapter": 21,
    "verse": 9,
    "text": "והנה זה בא רכב איש צמד פרשים ויען ויאמר נפלה נפלה בבל וכל פסילי אלהיה שבר לארץ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:9"
  },
  {
    "chapter": 21,
    "verse": 10,
    "text": "מדשתי ובן גרני אשר שמעתי מאת יהוה צבאות אלהי ישראל הגדתי לכם ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:10"
  },
  {
    "chapter": 21,
    "verse": 11,
    "text": "משא דומה אלי קרא משעיר שמר מה מלילה שמר מה מליל",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:11"
  },
  {
    "chapter": 21,
    "verse": 12,
    "text": "אמר שמר אתה בקר וגם לילה אם תבעיון בעיו שבו אתיו ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:12"
  },
  {
    "chapter": 21,
    "verse": 13,
    "text": "משא בערב ביער בערב תלינו ארחות דדנים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:13"
  },
  {
    "chapter": 21,
    "verse": 14,
    "text": "לקראת צמא התיו מים ישבי ארץ תימא בלחמו קדמו נדד",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:14"
  },
  {
    "chapter": 21,
    "verse": 15,
    "text": "כי מפני חרבות נדדו מפני חרב נטושה ומפני קשת דרוכה ומפני כבד מלחמה ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:15"
  },
  {
    "chapter": 21,
    "verse": 16,
    "text": "כי כה אמר אדני אלי בעוד שנה כשני שכיר וכלה כל כבוד קדר",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:16"
  },
  {
    "chapter": 21,
    "verse": 17,
    "text": "ושאר מספר קשת גבורי בני קדר ימעטו כי יהוה אלהי ישראל דבר ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.21:17"
  },
  {
    "chapter": 22,
    "verse": 1,
    "text": "משא גיא חזיון מה לך אפוא כי עלית כלך לגגות",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:1"
  },
  {
    "chapter": 22,
    "verse": 2,
    "text": "תשאות מלאה עיר הומיה קריה עליזה חלליך לא חללי חרב ולא מתי מלחמה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:2"
  },
  {
    "chapter": 22,
    "verse": 3,
    "text": "כל קציניך נדדו יחד מקשת אסרו כל נמצאיך אסרו יחדו מרחוק ברחו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:3"
  },
  {
    "chapter": 22,
    "verse": 4,
    "text": "על כן אמרתי שעו מני אמרר בבכי אל תאיצו לנחמני על שד בת עמי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:4"
  },
  {
    "chapter": 22,
    "verse": 5,
    "text": "כי יום מהומה ומבוסה ומבוכה לאדני יהוה צבאות בגיא חזיון מקרקר קר ושוע אל ההר",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:5"
  },
  {
    "chapter": 22,
    "verse": 6,
    "text": "ועילם נשא אשפה ברכב אדם פרשים וקיר ערה מגן",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:6"
  },
  {
    "chapter": 22,
    "verse": 7,
    "text": "ויהי מבחר עמקיך מלאו רכב והפרשים שת שתו השערה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:7"
  },
  {
    "chapter": 22,
    "verse": 8,
    "text": "ויגל את מסך יהודה ותבט ביום ההוא אל נשק בית היער",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:8"
  },
  {
    "chapter": 22,
    "verse": 9,
    "text": "ואת בקיעי עיר דוד ראיתם כי רבו ותקבצו את מי הברכה התחתונה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:9"
  },
  {
    "chapter": 22,
    "verse": 10,
    "text": "ואת בתי ירושלם ספרתם ותתצו הבתים לבצר החומה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:10"
  },
  {
    "chapter": 22,
    "verse": 11,
    "text": "ומקוה עשיתם בין החמתים למי הברכה הישנה ולא הבטתם אל עשיה ויצרה מרחוק לא ראיתם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:11"
  },
  {
    "chapter": 22,
    "verse": 12,
    "text": "ויקרא אדני יהוה צבאות ביום ההוא לבכי ולמספד ולקרחה ולחגר שק",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:12"
  },
  {
    "chapter": 22,
    "verse": 13,
    "text": "והנה ששון ושמחה הרג בקר ושחט צאן אכל בשר ושתות יין אכול ושתו כי מחר נמות",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:13"
  },
  {
    "chapter": 22,
    "verse": 14,
    "text": "ונגלה באזני יהוה צבאות אם יכפר העון הזה לכם עד תמתון אמר אדני יהוה צבאות פ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:14"
  },
  {
    "chapter": 22,
    "verse": 15,
    "text": "כה אמר אדני יהוה צבאות לך בא אל הסכן הזה על שבנא אשר על הבית",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:15"
  },
  {
    "chapter": 22,
    "verse": 16,
    "text": "מה לך פה ומי לך פה כי חצבת לך פה קבר חצבי מרום קברו חקקי בסלע משכן לו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:16"
  },
  {
    "chapter": 22,
    "verse": 17,
    "text": "הנה יהוה מטלטלך טלטלה גבר ועטך עטה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:17"
  },
  {
    "chapter": 22,
    "verse": 18,
    "text": "צנוף יצנפך צנפה כדור אל ארץ רחבת ידים שמה תמות ושמה מרכבות כבודך קלון בית אדניך",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:18"
  },
  {
    "chapter": 22,
    "verse": 19,
    "text": "והדפתיך ממצבך וממעמדך יהרסך",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:19"
  },
  {
    "chapter": 22,
    "verse": 20,
    "text": "והיה ביום ההוא וקראתי לעבדי לאליקים בן חלקיהו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:20"
  },
  {
    "chapter": 22,
    "verse": 21,
    "text": "והלבשתיו כתנתך ואבנטך אחזקנו וממשלתך אתן בידו והיה לאב ליושב ירושלם ולבית יהודה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:21"
  },
  {
    "chapter": 22,
    "verse": 22,
    "text": "ונתתי מפתח בית דוד על שכמו ופתח ואין סגר וסגר ואין פתח",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:22"
  },
  {
    "chapter": 22,
    "verse": 23,
    "text": "ותקעתיו יתד במקום נאמן והיה לכסא כבוד לבית אביו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:23"
  },
  {
    "chapter": 22,
    "verse": 24,
    "text": "ותלו עליו כל כבוד בית אביו הצאצאים והצפעות כל כלי הקטן מכלי האגנות ועד כל כלי הנבלים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:24"
  },
  {
    "chapter": 22,
    "verse": 25,
    "text": "ביום ההוא נאם יהוה צבאות תמוש היתד התקועה במקום נאמן ונגדעה ונפלה ונכרת המשא אשר עליה כי יהוה דבר ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.22:25"
  },
  {
    "chapter": 23,
    "verse": 1,
    "text": "משא צר הילילו אניות תרשיש כי שדד מבית מבוא מארץ כתים נגלה למו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:1"
  },
  {
    "chapter": 23,
    "verse": 2,
    "text": "דמו ישבי אי סחר צידון עבר ים מלאוך",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:2"
  },
  {
    "chapter": 23,
    "verse": 3,
    "text": "ובמים רבים זרע שחר קציר יאור תבואתה ותהי סחר גוים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:3"
  },
  {
    "chapter": 23,
    "verse": 4,
    "text": "בושי צידון כי אמר ים מעוז הים לאמר לא חלתי ולא ילדתי ולא גדלתי בחורים רוממתי בתולות",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:4"
  },
  {
    "chapter": 23,
    "verse": 5,
    "text": "כאשר שמע למצרים יחילו כשמע צר",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:5"
  },
  {
    "chapter": 23,
    "verse": 6,
    "text": "עברו תרשישה הילילו ישבי אי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:6"
  },
  {
    "chapter": 23,
    "verse": 7,
    "text": "הזאת לכם עליזה מימי קדם קדמתה יבלוה רגליה מרחוק לגור",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:7"
  },
  {
    "chapter": 23,
    "verse": 8,
    "text": "מי יעץ זאת על צר המעטירה אשר סחריה שרים כנעניה נכבדי ארץ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:8"
  },
  {
    "chapter": 23,
    "verse": 9,
    "text": "יהוה צבאות יעצה לחלל גאון כל צבי להקל כל נכבדי ארץ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:9"
  },
  {
    "chapter": 23,
    "verse": 10,
    "text": "עברי ארצך כיאר בת תרשיש אין מזח עוד",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:10"
  },
  {
    "chapter": 23,
    "verse": 11,
    "text": "ידו נטה על הים הרגיז ממלכות יהוה צוה אל כנען לשמד מעזניה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:11"
  },
  {
    "chapter": 23,
    "verse": 12,
    "text": "ויאמר לא תוסיפי עוד לעלוז המעשקה בתולת בת צידון *כתיים **כתים קומי עברי גם שם לא ינוח לך",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:12"
  },
  {
    "chapter": 23,
    "verse": 13,
    "text": "הן ארץ כשדים זה העם לא היה אשור יסדה לציים הקימו *בחיניו **בחוניו עררו ארמנותיה שמה למפלה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:13"
  },
  {
    "chapter": 23,
    "verse": 14,
    "text": "הילילו אניות תרשיש כי שדד מעזכן ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:14"
  },
  {
    "chapter": 23,
    "verse": 15,
    "text": "והיה ביום ההוא ונשכחת צר שבעים שנה כימי מלך אחד מקץ שבעים שנה יהיה לצר כשירת הזונה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:15"
  },
  {
    "chapter": 23,
    "verse": 16,
    "text": "קחי כנור סבי עיר זונה נשכחה היטיבי נגן הרבי שיר למען תזכרי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:16"
  },
  {
    "chapter": 23,
    "verse": 17,
    "text": "והיה מקץ שבעים שנה יפקד יהוה את צר ושבה לאתננה וזנתה את כל ממלכות הארץ על פני האדמה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:17"
  },
  {
    "chapter": 23,
    "verse": 18,
    "text": "והיה סחרה ואתננה קדש ליהוה לא יאצר ולא יחסן כי לישבים לפני יהוה יהיה סחרה לאכל לשבעה ולמכסה עתיק פ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.23:18"
  },
  {
    "chapter": 24,
    "verse": 1,
    "text": "הנה יהוה בוקק הארץ ובולקה ועוה פניה והפיץ ישביה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:1"
  },
  {
    "chapter": 24,
    "verse": 2,
    "text": "והיה כעם ככהן כעבד כאדניו כשפחה כגברתה כקונה כמוכר כמלוה כלוה כנשה כאשר נשא בו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:2"
  },
  {
    "chapter": 24,
    "verse": 3,
    "text": "הבוק תבוק הארץ והבוז תבוז כי יהוה דבר את הדבר הזה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:3"
  },
  {
    "chapter": 24,
    "verse": 4,
    "text": "אבלה נבלה הארץ אמללה נבלה תבל אמללו מרום עם הארץ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:4"
  },
  {
    "chapter": 24,
    "verse": 5,
    "text": "והארץ חנפה תחת ישביה כי עברו תורת חלפו חק הפרו ברית עולם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:5"
  },
  {
    "chapter": 24,
    "verse": 6,
    "text": "על כן אלה אכלה ארץ ויאשמו ישבי בה על כן חרו ישבי ארץ ונשאר אנוש מזער",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:6"
  },
  {
    "chapter": 24,
    "verse": 7,
    "text": "אבל תירוש אמללה גפן נאנחו כל שמחי לב",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:7"
  },
  {
    "chapter": 24,
    "verse": 8,
    "text": "שבת משוש תפים חדל שאון עליזים שבת משוש כנור",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:8"
  },
  {
    "chapter": 24,
    "verse": 9,
    "text": "בשיר לא ישתו יין ימר שכר לשתיו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:9"
  },
  {
    "chapter": 24,
    "verse": 10,
    "text": "נשברה קרית תהו סגר כל בית מבוא",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:10"
  },
  {
    "chapter": 24,
    "verse": 11,
    "text": "צוחה על היין בחוצות ערבה כל שמחה גלה משוש הארץ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:11"
  },
  {
    "chapter": 24,
    "verse": 12,
    "text": "נשאר בעיר שמה ושאיה יכת שער",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:12"
  },
  {
    "chapter": 24,
    "verse": 13,
    "text": "כי כה יהיה בקרב הארץ בתוך העמים כנקף זית כעוללת אם כלה בציר",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:13"
  },
  {
    "chapter": 24,
    "verse": 14,
    "text": "המה ישאו קולם ירנו בגאון יהוה צהלו מים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:14"
  },
  {
    "chapter": 24,
    "verse": 15,
    "text": "על כן בארים כבדו יהוה באיי הים שם יהוה אלהי ישראל ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:15"
  },
  {
    "chapter": 24,
    "verse": 16,
    "text": "מכנף הארץ זמרת שמענו צבי לצדיק ואמר רזי לי רזי לי אוי לי בגדים בגדו ובגד בוגדים בגדו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:16"
  },
  {
    "chapter": 24,
    "verse": 17,
    "text": "פחד ופחת ופח עליך יושב הארץ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:17"
  },
  {
    "chapter": 24,
    "verse": 18,
    "text": "והיה הנס מקול הפחד יפל אל הפחת והעולה מתוך הפחת ילכד בפח כי ארבות ממרום נפתחו וירעשו מוסדי ארץ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:18"
  },
  {
    "chapter": 24,
    "verse": 19,
    "text": "רעה התרעעה הארץ פור התפוררה ארץ מוט התמוטטה ארץ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:19"
  },
  {
    "chapter": 24,
    "verse": 20,
    "text": "נוע תנוע ארץ כשכור והתנודדה כמלונה וכבד עליה פשעה ונפלה ולא תסיף קום ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:20"
  },
  {
    "chapter": 24,
    "verse": 21,
    "text": "והיה ביום ההוא יפקד יהוה על צבא המרום במרום ועל מלכי האדמה על האדמה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:21"
  },
  {
    "chapter": 24,
    "verse": 22,
    "text": "ואספו אספה אסיר על בור וסגרו על מסגר ומרב ימים יפקדו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:22"
  },
  {
    "chapter": 24,
    "verse": 23,
    "text": "וחפרה הלבנה ובושה החמה כי מלך יהוה צבאות בהר ציון ובירושלם ונגד זקניו כבוד פ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.24:23"
  },
  {
    "chapter": 25,
    "verse": 1,
    "text": "יהוה אלהי אתה ארוממך אודה שמך כי עשית פלא עצות מרחוק אמונה אמן",
    "source": "https://tanach.us/Server.html?Isaiah*&fontfamily=Taamey%20D%20Web#Isa.25:1"
  },
  {
    "chapter": 25,
    "verse": 2,
    "text": "כי שמת מעיר לגל קריה בצורה למפלה ארמון זרים מעיר לעולם לא יבנה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.25:2"
  },
  {
    "chapter": 25,
    "verse": 3,
    "text": "על כן יכבדוך עם עז קרית גוים עריצים ייראוך",
    "source": "https://tanach.us/Server.html?Isaiah*&fontfamily=Taamey%20D%20Web#Isa.25:3"
  },
  {
    "chapter": 25,
    "verse": 4,
    "text": "כי היית מעוז לדל מעוז לאביון בצר לו מחסה מזרם צל מחרב כי רוח עריצים כזרם קיר",
    "source": "https://tanach.us/Server.html?Isaiah*&fontfamily=Taamey%20D%20Web#Isa.25:4"
  },
  {
    "chapter": 25,
    "verse": 5,
    "text": "כחרב בציון שאון זרים תכניע חרב בצל עב זמיר עריצים יענה פ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.25:5"
  },
  {
    "chapter": 25,
    "verse": 6,
    "text": "ועשה יהוה צבאות לכל העמים בהר הזה משתה שמנים משתה שמרים שמנים ממחים שמרים מזקקים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.25:6"
  },
  {
    "chapter": 25,
    "verse": 7,
    "text": "ובלע בהר הזה פני הלוט הלוט על כל העמים והמסכה הנסוכה על כל הגוים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.25:7"
  },
  {
    "chapter": 25,
    "verse": 8,
    "text": "בלע המות לנצח ומחה אדני יהוה דמעה מעל כל פנים וחרפת עמו יסיר מעל כל הארץ כי יהוה דבר פ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.25:8"
  },
  {
    "chapter": 25,
    "verse": 9,
    "text": "ואמר ביום ההוא הנה אלהינו זה קוינו לו ויושיענו זה יהוה קוינו לו נגילה ונשמחה בישועתו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.25:9"
  },
  {
    "chapter": 25,
    "verse": 10,
    "text": "כי תנוח יד יהוה בהר הזה ונדוש מואב תחתיו כהדוש מתבן *במי **במו מדמנה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.25:10"
  },
  {
    "chapter": 25,
    "verse": 11,
    "text": "ופרש ידיו בקרבו כאשר יפרש השחה לשחות והשפיל גאותו עם ארבות ידיו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.25:11"
  },
  {
    "chapter": 25,
    "verse": 12,
    "text": "ומבצר משגב חומתיך השח השפיל הגיע לארץ עד עפר ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.25:12"
  },
  {
    "chapter": 26,
    "verse": 1,
    "text": "ביום ההוא יושר השיר הזה בארץ יהודה עיר עז לנו ישועה ישית חומות וחל",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:1"
  },
  {
    "chapter": 26,
    "verse": 2,
    "text": "פתחו שערים ויבא גוי צדיק שמר אמנים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:2"
  },
  {
    "chapter": 26,
    "verse": 3,
    "text": "יצר סמוך תצר שלום שלום כי בך בטוח",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:3"
  },
  {
    "chapter": 26,
    "verse": 4,
    "text": "בטחו ביהוה עדי עד כי ביה יהוה צור עולמים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:4"
  },
  {
    "chapter": 26,
    "verse": 5,
    "text": "כי השח ישבי מרום קריה נשגבה ישפילנה ישפילה עד ארץ יגיענה עד עפר",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:5"
  },
  {
    "chapter": 26,
    "verse": 6,
    "text": "תרמסנה רגל רגלי עני פעמי דלים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:6"
  },
  {
    "chapter": 26,
    "verse": 7,
    "text": "ארח לצדיק מישרים ישר מעגל צדיק תפלס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:7"
  },
  {
    "chapter": 26,
    "verse": 8,
    "text": "אף ארח משפטיך יהוה קוינוך לשמך ולזכרך תאות נפש",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:8"
  },
  {
    "chapter": 26,
    "verse": 9,
    "text": "נפשי אויתיך בלילה אף רוחי בקרבי אשחרך כי כאשר משפטיך לארץ צדק למדו ישבי תבל",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:9"
  },
  {
    "chapter": 26,
    "verse": 10,
    "text": "יחן רשע בל למד צדק בארץ נכחות יעול ובל יראה גאות יהוה ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:10"
  },
  {
    "chapter": 26,
    "verse": 11,
    "text": "יהוה רמה ידך בל יחזיון יחזו ויבשו קנאת עם אף אש צריך תאכלם ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:11"
  },
  {
    "chapter": 26,
    "verse": 12,
    "text": "יהוה תשפת שלום לנו כי גם כל מעשינו פעלת לנו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:12"
  },
  {
    "chapter": 26,
    "verse": 13,
    "text": "יהוה אלהינו בעלונו אדנים זולתך לבד בך נזכיר שמך",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:13"
  },
  {
    "chapter": 26,
    "verse": 14,
    "text": "מתים בל יחיו רפאים בל יקמו לכן פקדת ותשמידם ותאבד כל זכר למו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:14"
  },
  {
    "chapter": 26,
    "verse": 15,
    "text": "יספת לגוי יהוה יספת לגוי נכבדת רחקת כל קצוי ארץ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:15"
  },
  {
    "chapter": 26,
    "verse": 16,
    "text": "יהוה בצר פקדוך צקון לחש מוסרך למו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:16"
  },
  {
    "chapter": 26,
    "verse": 17,
    "text": "כמו הרה תקריב ללדת תחיל תזעק בחבליה כן היינו מפניך יהוה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:17"
  },
  {
    "chapter": 26,
    "verse": 18,
    "text": "הרינו חלנו כמו ילדנו רוח ישועת בל נעשה ארץ ובל יפלו ישבי תבל",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:18"
  },
  {
    "chapter": 26,
    "verse": 19,
    "text": "יחיו מתיך נבלתי יקומון הקיצו ורננו שכני עפר כי טל אורת טלך וארץ רפאים תפיל ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:19"
  },
  {
    "chapter": 26,
    "verse": 20,
    "text": "לך עמי בא בחדריך וסגר *דלתיך **דלתך בעדך חבי כמעט רגע עד *יעבור **יעבר זעם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:20"
  },
  {
    "chapter": 26,
    "verse": 21,
    "text": "כי הנה יהוה יצא ממקומו לפקד עון ישב הארץ עליו וגלתה הארץ את דמיה ולא תכסה עוד על הרוגיה ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.26:21"
  },
  {
    "chapter": 27,
    "verse": 1,
    "text": "ביום ההוא יפקד יהוה בחרבו הקשה והגדולה והחזקה על לויתן נחש ברח ועל לויתן נחש עקלתון והרג את התנין אשר בים ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.27:1"
  },
  {
    "chapter": 27,
    "verse": 2,
    "text": "ביום ההוא כרם חמד ענו לה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.27:2"
  },
  {
    "chapter": 27,
    "verse": 3,
    "text": "אני יהוה נצרה לרגעים אשקנה פן יפקד עליה לילה ויום אצרנה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.27:3"
  },
  {
    "chapter": 27,
    "verse": 4,
    "text": "חמה אין לי מי יתנני שמיר שית במלחמה אפשעה בה אציתנה יחד",
    "source": "https://tanach.us/Server.html?Isaiah*&fontfamily=Taamey%20D%20Web#Isa.27:4"
  },
  {
    "chapter": 27,
    "verse": 5,
    "text": "או יחזק במעוזי יעשה שלום לי שלום יעשה לי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.27:5"
  },
  {
    "chapter": 27,
    "verse": 6,
    "text": "הבאים ישרש יעקב יציץ ופרח ישראל ומלאו פני תבל תנובה ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.27:6"
  },
  {
    "chapter": 27,
    "verse": 7,
    "text": "הכמכת מכהו הכהו אם כהרג הרגיו הרג",
    "source": "https://tanach.us/Server.html?Isaiah*&fontfamily=Taamey%20D%20Web#Isa.27:7"
  },
  {
    "chapter": 27,
    "verse": 8,
    "text": "בסאסאה בשלחה תריבנה הגה ברוחו הקשה ביום קדים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.27:8"
  },
  {
    "chapter": 27,
    "verse": 9,
    "text": "לכן בזאת יכפר עון יעקב וזה כל פרי הסר חטאתו בשומו כל אבני מזבח כאבני גר מנפצות לא יקמו אשרים וחמנים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.27:9"
  },
  {
    "chapter": 27,
    "verse": 10,
    "text": "כי עיר בצורה בדד נוה משלח ונעזב כמדבר שם ירעה עגל ושם ירבץ וכלה סעפיה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.27:10"
  },
  {
    "chapter": 27,
    "verse": 11,
    "text": "ביבש קצירה תשברנה נשים באות מאירות אותה כי לא עם בינות הוא על כן לא ירחמנו עשהו ויצרו לא יחננו ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.27:11"
  },
  {
    "chapter": 27,
    "verse": 12,
    "text": "והיה ביום ההוא יחבט יהוה משבלת הנהר עד נחל מצרים ואתם תלקטו לאחד אחד בני ישראל ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.27:12"
  },
  {
    "chapter": 27,
    "verse": 13,
    "text": "והיה ביום ההוא יתקע בשופר גדול ובאו האבדים בארץ אשור והנדחים בארץ מצרים והשתחוו ליהוה בהר הקדש בירושלם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.27:13"
  },
  {
    "chapter": 28,
    "verse": 1,
    "text": "הוי עטרת גאות שכרי אפרים וציץ נבל צבי תפארתו אשר על ראש גיא שמנים הלומי יין",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:1"
  },
  {
    "chapter": 28,
    "verse": 2,
    "text": "הנה חזק ואמץ לאדני כזרם ברד שער קטב כזרם מים כבירים שטפים הניח לארץ ביד",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:2"
  },
  {
    "chapter": 28,
    "verse": 3,
    "text": "ברגלים תרמסנה עטרת גאות שכורי אפרים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:3"
  },
  {
    "chapter": 28,
    "verse": 4,
    "text": "והיתה ציצת נבל צבי תפארתו אשר על ראש גיא שמנים כבכורה בטרם קיץ אשר יראה הראה אותה בעודה בכפו יבלענה ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:4"
  },
  {
    "chapter": 28,
    "verse": 5,
    "text": "ביום ההוא יהיה יהוה צבאות לעטרת צבי ולצפירת תפארה לשאר עמו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:5"
  },
  {
    "chapter": 28,
    "verse": 6,
    "text": "ולרוח משפט ליושב על המשפט ולגבורה משיבי מלחמה שערה ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:6"
  },
  {
    "chapter": 28,
    "verse": 7,
    "text": "וגם אלה ביין שגו ובשכר תעו כהן ונביא שגו בשכר נבלעו מן היין תעו מן השכר שגו בראה פקו פליליה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:7"
  },
  {
    "chapter": 28,
    "verse": 8,
    "text": "כי כל שלחנות מלאו קיא צאה בלי מקום ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:8"
  },
  {
    "chapter": 28,
    "verse": 9,
    "text": "את מי יורה דעה ואת מי יבין שמועה גמולי מחלב עתיקי משדים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:9"
  },
  {
    "chapter": 28,
    "verse": 10,
    "text": "כי צו לצו צו לצו קו לקו קו לקו זעיר שם זעיר שם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:10"
  },
  {
    "chapter": 28,
    "verse": 11,
    "text": "כי בלעגי שפה ובלשון אחרת ידבר אל העם הזה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:11"
  },
  {
    "chapter": 28,
    "verse": 12,
    "text": "אשר אמר אליהם זאת המנוחה הניחו לעיף וזאת המרגעה ולא אבוא שמוע",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:12"
  },
  {
    "chapter": 28,
    "verse": 13,
    "text": "והיה להם דבר יהוה צו לצו צו לצו קו לקו קו לקו זעיר שם זעיר שם למען ילכו וכשלו אחור ונשברו ונוקשו ונלכדו פ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:13"
  },
  {
    "chapter": 28,
    "verse": 14,
    "text": "לכן שמעו דבר יהוה אנשי לצון משלי העם הזה אשר בירושלם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:14"
  },
  {
    "chapter": 28,
    "verse": 15,
    "text": "כי אמרתם כרתנו ברית את מות ועם שאול עשינו חזה *שיט **שוט שוטף כי *עבר **יעבר לא יבואנו כי שמנו כזב מחסנו ובשקר נסתרנו ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:15"
  },
  {
    "chapter": 28,
    "verse": 16,
    "text": "לכן כה אמר אדני יהוה הנני יסד בציון אבן אבן בחן פנת יקרת מוסד מוסד המאמין לא יחיש",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:16"
  },
  {
    "chapter": 28,
    "verse": 17,
    "text": "ושמתי משפט לקו וצדקה למשקלת ויעה ברד מחסה כזב וסתר מים ישטפו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:17"
  },
  {
    "chapter": 28,
    "verse": 18,
    "text": "וכפר בריתכם את מות וחזותכם את שאול לא תקום שוט שוטף כי יעבר והייתם לו למרמס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:18"
  },
  {
    "chapter": 28,
    "verse": 19,
    "text": "מדי עברו יקח אתכם כי בבקר בבקר יעבר ביום ובלילה והיה רק זועה הבין שמועה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:19"
  },
  {
    "chapter": 28,
    "verse": 20,
    "text": "כי קצר המצע מהשתרע והמסכה צרה כהתכנס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:20"
  },
  {
    "chapter": 28,
    "verse": 21,
    "text": "כי כהר פרצים יקום יהוה כעמק בגבעון ירגז לעשות מעשהו זר מעשהו ולעבד עבדתו נכריה עבדתו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:21"
  },
  {
    "chapter": 28,
    "verse": 22,
    "text": "ועתה אל תתלוצצו פן יחזקו מוסריכם כי כלה ונחרצה שמעתי מאת אדני יהוה צבאות על כל הארץ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:22"
  },
  {
    "chapter": 28,
    "verse": 23,
    "text": "האזינו ושמעו קולי הקשיבו ושמעו אמרתי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:23"
  },
  {
    "chapter": 28,
    "verse": 24,
    "text": "הכל היום יחרש החרש לזרע יפתח וישדד אדמתו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:24"
  },
  {
    "chapter": 28,
    "verse": 25,
    "text": "הלוא אם שוה פניה והפיץ קצח וכמן יזרק ושם חטה שורה ושערה נסמן וכסמת גבלתו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:25"
  },
  {
    "chapter": 28,
    "verse": 26,
    "text": "ויסרו למשפט אלהיו יורנו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:26"
  },
  {
    "chapter": 28,
    "verse": 27,
    "text": "כי לא בחרוץ יודש קצח ואופן עגלה על כמן יוסב כי במטה יחבט קצח וכמן בשבט",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:27"
  },
  {
    "chapter": 28,
    "verse": 28,
    "text": "לחם יודק כי לא לנצח אדוש ידושנו והמם גלגל עגלתו ופרשיו לא ידקנו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:28"
  },
  {
    "chapter": 28,
    "verse": 29,
    "text": "גם זאת מעם יהוה צבאות יצאה הפליא עצה הגדיל תושיה ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.28:29"
  },
  {
    "chapter": 29,
    "verse": 1,
    "text": "הוי אריאל אריאל קרית חנה דוד ספו שנה על שנה חגים ינקפו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:1"
  },
  {
    "chapter": 29,
    "verse": 2,
    "text": "והציקותי לאריאל והיתה תאניה ואניה והיתה לי כאריאל",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:2"
  },
  {
    "chapter": 29,
    "verse": 3,
    "text": "וחניתי כדור עליך וצרתי עליך מצב והקימתי עליך מצרת",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:3"
  },
  {
    "chapter": 29,
    "verse": 4,
    "text": "ושפלת מארץ תדברי ומעפר תשח אמרתך והיה כאוב מארץ קולך ומעפר אמרתך תצפצף",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:4"
  },
  {
    "chapter": 29,
    "verse": 5,
    "text": "והיה כאבק דק המון זריך וכמץ עבר המון עריצים והיה לפתע פתאם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:5"
  },
  {
    "chapter": 29,
    "verse": 6,
    "text": "מעם יהוה צבאות תפקד ברעם וברעש וקול גדול סופה וסערה ולהב אש אוכלה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:6"
  },
  {
    "chapter": 29,
    "verse": 7,
    "text": "והיה כחלום חזון לילה המון כל הגוים הצבאים על אריאל וכל צביה ומצדתה והמציקים לה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:7"
  },
  {
    "chapter": 29,
    "verse": 8,
    "text": "והיה כאשר יחלם הרעב והנה אוכל והקיץ וריקה נפשו וכאשר יחלם הצמא והנה שתה והקיץ והנה עיף ונפשו שוקקה כן יהיה המון כל הגוים הצבאים על הר ציון ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:8"
  },
  {
    "chapter": 29,
    "verse": 9,
    "text": "התמהמהו ותמהו השתעשעו ושעו שכרו ולא יין נעו ולא שכר",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:9"
  },
  {
    "chapter": 29,
    "verse": 10,
    "text": "כי נסך עליכם יהוה רוח תרדמה ויעצם את עיניכם את הנביאים ואת ראשיכם החזים כסה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:10"
  },
  {
    "chapter": 29,
    "verse": 11,
    "text": "ותהי לכם חזות הכל כדברי הספר החתום אשר יתנו אתו אל יודע *הספר **ספר לאמר קרא נא זה ואמר לא אוכל כי חתום הוא",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:11"
  },
  {
    "chapter": 29,
    "verse": 12,
    "text": "ונתן הספר על אשר לא ידע ספר לאמר קרא נא זה ואמר לא ידעתי ספר ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:12"
  },
  {
    "chapter": 29,
    "verse": 13,
    "text": "ויאמר אדני יען כי נגש העם הזה בפיו ובשפתיו כבדוני ולבו רחק ממני ותהי יראתם אתי מצות אנשים מלמדה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:13"
  },
  {
    "chapter": 29,
    "verse": 14,
    "text": "לכן הנני יוסף להפליא את העם הזה הפלא ופלא ואבדה חכמת חכמיו ובינת נבניו תסתתר ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:14"
  },
  {
    "chapter": 29,
    "verse": 15,
    "text": "הוי המעמיקים מיהוה לסתר עצה והיה במחשך מעשיהם ויאמרו מי ראנו ומי יודענו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:15"
  },
  {
    "chapter": 29,
    "verse": 16,
    "text": "הפככם אם כחמר היצר יחשב כי יאמר מעשה לעשהו לא עשני ויצר אמר ליוצרו לא הבין",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:16"
  },
  {
    "chapter": 29,
    "verse": 17,
    "text": "הלוא עוד מעט מזער ושב לבנון לכרמל והכרמל ליער יחשב",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:17"
  },
  {
    "chapter": 29,
    "verse": 18,
    "text": "ושמעו ביום ההוא החרשים דברי ספר ומאפל ומחשך עיני עורים תראינה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:18"
  },
  {
    "chapter": 29,
    "verse": 19,
    "text": "ויספו ענוים ביהוה שמחה ואביוני אדם בקדוש ישראל יגילו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:19"
  },
  {
    "chapter": 29,
    "verse": 20,
    "text": "כי אפס עריץ וכלה לץ ונכרתו כל שקדי און",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:20"
  },
  {
    "chapter": 29,
    "verse": 21,
    "text": "מחטיאי אדם בדבר ולמוכיח בשער יקשון ויטו בתהו צדיק ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:21"
  },
  {
    "chapter": 29,
    "verse": 22,
    "text": "לכן כה אמר יהוה אל בית יעקב אשר פדה את אברהם לא עתה יבוש יעקב ולא עתה פניו יחורו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:22"
  },
  {
    "chapter": 29,
    "verse": 23,
    "text": "כי בראתו ילדיו מעשה ידי בקרבו יקדישו שמי והקדישו את קדוש יעקב ואת אלהי ישראל יעריצו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:23"
  },
  {
    "chapter": 29,
    "verse": 24,
    "text": "וידעו תעי רוח בינה ורוגנים ילמדו לקח",
    "source": "https://tanach.us/Server.html?Isaiah*&fontfamily=Taamey%20D%20Web#Isa.29:24"
  },
  {
    "chapter": 30,
    "verse": 1,
    "text": "הוי בנים סוררים נאם יהוה לעשות עצה ולא מני ולנסך מסכה ולא רוחי למען ספות חטאת על חטאת",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:1"
  },
  {
    "chapter": 30,
    "verse": 2,
    "text": "ההלכים לרדת מצרים ופי לא שאלו לעוז במעוז פרעה ולחסות בצל מצרים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:2"
  },
  {
    "chapter": 30,
    "verse": 3,
    "text": "והיה לכם מעוז פרעה לבשת והחסות בצל מצרים לכלמה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:3"
  },
  {
    "chapter": 30,
    "verse": 4,
    "text": "כי היו בצען שריו ומלאכיו חנס יגיעו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:4"
  },
  {
    "chapter": 30,
    "verse": 5,
    "text": "כל *הבאיש **הביש על עם לא יועילו למו לא לעזר ולא להועיל כי לבשת וגם לחרפה ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:5"
  },
  {
    "chapter": 30,
    "verse": 6,
    "text": "משא בהמות נגב בארץ צרה וצוקה לביא וליש מהם אפעה ושרף מעופף ישאו על כתף עירים חילהם ועל דבשת גמלים אוצרתם על עם לא יועילו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:6"
  },
  {
    "chapter": 30,
    "verse": 7,
    "text": "ומצרים הבל וריק יעזרו לכן קראתי לזאת רהב הם שבת",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:7"
  },
  {
    "chapter": 30,
    "verse": 8,
    "text": "עתה בוא כתבה על לוח אתם ועל ספר חקה ותהי ליום אחרון לעד עד עולם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:8"
  },
  {
    "chapter": 30,
    "verse": 9,
    "text": "כי עם מרי הוא בנים כחשים בנים לא אבו שמוע תורת יהוה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:9"
  },
  {
    "chapter": 30,
    "verse": 10,
    "text": "אשר אמרו לראים לא תראו ולחזים לא תחזו לנו נכחות דברו לנו חלקות חזו מהתלות",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:10"
  },
  {
    "chapter": 30,
    "verse": 11,
    "text": "סורו מני דרך הטו מני ארח השביתו מפנינו את קדוש ישראל ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:11"
  },
  {
    "chapter": 30,
    "verse": 12,
    "text": "לכן כה אמר קדוש ישראל יען מאסכם בדבר הזה ותבטחו בעשק ונלוז ותשענו עליו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:12"
  },
  {
    "chapter": 30,
    "verse": 13,
    "text": "לכן יהיה לכם העון הזה כפרץ נפל נבעה בחומה נשגבה אשר פתאם לפתע יבוא שברה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:13"
  },
  {
    "chapter": 30,
    "verse": 14,
    "text": "ושברה כשבר נבל יוצרים כתות לא יחמל ולא ימצא במכתתו חרש לחתות אש מיקוד ולחשף מים מגבא פ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:14"
  },
  {
    "chapter": 30,
    "verse": 15,
    "text": "כי כה אמר אדני יהוה קדוש ישראל בשובה ונחת תושעון בהשקט ובבטחה תהיה גבורתכם ולא אביתם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:15"
  },
  {
    "chapter": 30,
    "verse": 16,
    "text": "ותאמרו לא כי על סוס ננוס על כן תנוסון ועל קל נרכב על כן יקלו רדפיכם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:16"
  },
  {
    "chapter": 30,
    "verse": 17,
    "text": "אלף אחד מפני גערת אחד מפני גערת חמשה תנסו עד אם נותרתם כתרן על ראש ההר וכנס על הגבעה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:17"
  },
  {
    "chapter": 30,
    "verse": 18,
    "text": "ולכן יחכה יהוה לחננכם ולכן ירום לרחמכם כי אלהי משפט יהוה אשרי כל חוכי לו ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:18"
  },
  {
    "chapter": 30,
    "verse": 19,
    "text": "כי עם בציון ישב בירושלם בכו לא תבכה חנון יחנך לקול זעקך כשמעתו ענך",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:19"
  },
  {
    "chapter": 30,
    "verse": 20,
    "text": "ונתן לכם אדני לחם צר ומים לחץ ולא יכנף עוד מוריך והיו עיניך ראות את מוריך",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:20"
  },
  {
    "chapter": 30,
    "verse": 21,
    "text": "ואזניך תשמענה דבר מאחריך לאמר זה הדרך לכו בו כי תאמינו וכי תשמאילו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:21"
  },
  {
    "chapter": 30,
    "verse": 22,
    "text": "וטמאתם את צפוי פסילי כספך ואת אפדת מסכת זהבך תזרם כמו דוה צא תאמר לו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:22"
  },
  {
    "chapter": 30,
    "verse": 23,
    "text": "ונתן מטר זרעך אשר תזרע את האדמה ולחם תבואת האדמה והיה דשן ושמן ירעה מקניך ביום ההוא כר נרחב",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:23"
  },
  {
    "chapter": 30,
    "verse": 24,
    "text": "והאלפים והעירים עבדי האדמה בליל חמיץ יאכלו אשר זרה ברחת ובמזרה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:24"
  },
  {
    "chapter": 30,
    "verse": 25,
    "text": "והיה על כל הר גבה ועל כל גבעה נשאה פלגים יבלי מים ביום הרג רב בנפל מגדלים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:25"
  },
  {
    "chapter": 30,
    "verse": 26,
    "text": "והיה אור הלבנה כאור החמה ואור החמה יהיה שבעתים כאור שבעת הימים ביום חבש יהוה את שבר עמו ומחץ מכתו ירפא ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:26"
  },
  {
    "chapter": 30,
    "verse": 27,
    "text": "הנה שם יהוה בא ממרחק בער אפו וכבד משאה שפתיו מלאו זעם ולשונו כאש אכלת",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:27"
  },
  {
    "chapter": 30,
    "verse": 28,
    "text": "ורוחו כנחל שוטף עד צואר יחצה להנפה גוים בנפת שוא ורסן מתעה על לחיי עמים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:28"
  },
  {
    "chapter": 30,
    "verse": 29,
    "text": "השיר יהיה לכם כליל התקדש חג ושמחת לבב כהולך בחליל לבוא בהר יהוה אל צור ישראל",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:29"
  },
  {
    "chapter": 30,
    "verse": 30,
    "text": "והשמיע יהוה את הוד קולו ונחת זרועו יראה בזעף אף ולהב אש אוכלה נפץ וזרם ואבן ברד",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:30"
  },
  {
    "chapter": 30,
    "verse": 31,
    "text": "כי מקול יהוה יחת אשור בשבט יכה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:31"
  },
  {
    "chapter": 30,
    "verse": 32,
    "text": "והיה כל מעבר מטה מוסדה אשר יניח יהוה עליו בתפים ובכנרות ובמלחמות תנופה נלחם *בה **בם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:32"
  },
  {
    "chapter": 30,
    "verse": 33,
    "text": "כי ערוך מאתמול תפתה גם *הוא **היא למלך הוכן העמיק הרחב מדרתה אש ועצים הרבה נשמת יהוה כנחל גפרית בערה בה ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.30:33"
  },
  {
    "chapter": 31,
    "verse": 1,
    "text": "הוי הירדים מצרים לעזרה על סוסים ישענו ויבטחו על רכב כי רב ועל פרשים כי עצמו מאד ולא שעו על קדוש ישראל ואת יהוה לא דרשו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.31:1"
  },
  {
    "chapter": 31,
    "verse": 2,
    "text": "וגם הוא חכם ויבא רע ואת דבריו לא הסיר וקם על בית מרעים ועל עזרת פעלי און",
    "source": "https://tanach.us/Server.html?Isaiah*&fontfamily=Taamey%20D%20Web#Isa.31:2"
  },
  {
    "chapter": 31,
    "verse": 3,
    "text": "ומצרים אדם ולא אל וסוסיהם בשר ולא רוח ויהוה יטה ידו וכשל עוזר ונפל עזר ויחדו כלם יכליון ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.31:3"
  },
  {
    "chapter": 31,
    "verse": 4,
    "text": "כי כה אמר יהוה אלי כאשר יהגה האריה והכפיר על טרפו אשר יקרא עליו מלא רעים מקולם לא יחת ומהמונם לא יענה כן ירד יהוה צבאות לצבא על הר ציון ועל גבעתה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.31:4"
  },
  {
    "chapter": 31,
    "verse": 5,
    "text": "כצפרים עפות כן יגן יהוה צבאות על ירושלם גנון והציל פסח והמליט",
    "source": "https://tanach.us/Server.html?Isaiah*&fontfamily=Taamey%20D%20Web#Isa.31:5"
  },
  {
    "chapter": 31,
    "verse": 6,
    "text": "שובו לאשר העמיקו סרה בני ישראל",
    "source": "https://tanach.us/Server.html?Isaiah*&fontfamily=Taamey%20D%20Web#Isa.31:6"
  },
  {
    "chapter": 31,
    "verse": 7,
    "text": "כי ביום ההוא ימאסון איש אלילי כספו ואלילי זהבו אשר עשו לכם ידיכם חטא",
    "source": "https://tanach.us/Server.html?Isaiah*&fontfamily=Taamey%20D%20Web#Isa.31:7"
  },
  {
    "chapter": 31,
    "verse": 8,
    "text": "ונפל אשור בחרב לא איש וחרב לא אדם תאכלנו ונס לו מפני חרב ובחוריו למס יהיו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.31:8"
  },
  {
    "chapter": 31,
    "verse": 9,
    "text": "וסלעו ממגור יעבור וחתו מנס שריו נאם יהוה אשר אור לו בציון ותנור לו בירושלם ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.31:9"
  },
  {
    "chapter": 32,
    "verse": 1,
    "text": "הן לצדק ימלך מלך ולשרים למשפט ישרו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:1"
  },
  {
    "chapter": 32,
    "verse": 2,
    "text": "והיה איש כמחבא רוח וסתר זרם כפלגי מים בציון כצל סלע כבד בארץ עיפה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:2"
  },
  {
    "chapter": 32,
    "verse": 3,
    "text": "ולא תשעינה עיני ראים ואזני שמעים תקשבנה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:3"
  },
  {
    "chapter": 32,
    "verse": 4,
    "text": "ולבב נמהרים יבין לדעת ולשון עלגים תמהר לדבר צחות",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:4"
  },
  {
    "chapter": 32,
    "verse": 5,
    "text": "לא יקרא עוד לנבל נדיב ולכילי לא יאמר שוע",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:5"
  },
  {
    "chapter": 32,
    "verse": 6,
    "text": "כי נבל נבלה ידבר ולבו יעשה און לעשות חנף ולדבר אל יהוה תועה להריק נפש רעב ומשקה צמא יחסיר",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:6"
  },
  {
    "chapter": 32,
    "verse": 7,
    "text": "וכלי כליו רעים הוא זמות יעץ לחבל *ענוים **עניים באמרי שקר ובדבר אביון משפט",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:7"
  },
  {
    "chapter": 32,
    "verse": 8,
    "text": "ונדיב נדיבות יעץ והוא על נדיבות יקום פ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:8"
  },
  {
    "chapter": 32,
    "verse": 9,
    "text": "נשים שאננות קמנה שמענה קולי בנות בטחות האזנה אמרתי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:9"
  },
  {
    "chapter": 32,
    "verse": 10,
    "text": "ימים על שנה תרגזנה בטחות כי כלה בציר אסף בלי יבוא",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:10"
  },
  {
    "chapter": 32,
    "verse": 11,
    "text": "חרדו שאננות רגזה בטחות פשטה וערה וחגורה על חלצים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:11"
  },
  {
    "chapter": 32,
    "verse": 12,
    "text": "על שדים ספדים על שדי חמד על גפן פריה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:12"
  },
  {
    "chapter": 32,
    "verse": 13,
    "text": "על אדמת עמי קוץ שמיר תעלה כי על כל בתי משוש קריה עליזה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:13"
  },
  {
    "chapter": 32,
    "verse": 14,
    "text": "כי ארמון נטש המון עיר עזב עפל ובחן היה בעד מערות עד עולם משוש פראים מרעה עדרים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:14"
  },
  {
    "chapter": 32,
    "verse": 15,
    "text": "עד יערה עלינו רוח ממרום והיה מדבר לכרמל *וכרמל **והכרמל ליער יחשב",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:15"
  },
  {
    "chapter": 32,
    "verse": 16,
    "text": "ושכן במדבר משפט וצדקה בכרמל תשב",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:16"
  },
  {
    "chapter": 32,
    "verse": 17,
    "text": "והיה מעשה הצדקה שלום ועבדת הצדקה השקט ובטח עד עולם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:17"
  },
  {
    "chapter": 32,
    "verse": 18,
    "text": "וישב עמי בנוה שלום ובמשכנות מבטחים ובמנוחת שאננות",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:18"
  },
  {
    "chapter": 32,
    "verse": 19,
    "text": "וברד ברדת היער ובשפלה תשפל העיר",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:19"
  },
  {
    "chapter": 32,
    "verse": 20,
    "text": "אשריכם זרעי על כל מים משלחי רגל השור והחמור ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.32:20"
  },
  {
    "chapter": 33,
    "verse": 1,
    "text": "הוי שודד ואתה לא שדוד ובוגד ולא בגדו בו כהתמך שודד תושד כנלתך לבגד יבגדו בך ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:1"
  },
  {
    "chapter": 33,
    "verse": 2,
    "text": "יהוה חננו לך קוינו היה זרעם לבקרים אף ישועתנו בעת צרה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:2"
  },
  {
    "chapter": 33,
    "verse": 3,
    "text": "מקול המון נדדו עמים מרוממתך נפצו גוים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:3"
  },
  {
    "chapter": 33,
    "verse": 4,
    "text": "ואסף שללכם אסף החסיל כמשק גבים שוקק בו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:4"
  },
  {
    "chapter": 33,
    "verse": 5,
    "text": "נשגב יהוה כי שכן מרום מלא ציון משפט וצדקה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:5"
  },
  {
    "chapter": 33,
    "verse": 6,
    "text": "והיה אמונת עתיך חסן ישועת חכמת ודעת יראת יהוה היא אוצרו ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:6"
  },
  {
    "chapter": 33,
    "verse": 7,
    "text": "הן אראלם צעקו חצה מלאכי שלום מר יבכיון",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:7"
  },
  {
    "chapter": 33,
    "verse": 8,
    "text": "נשמו מסלות שבת עבר ארח הפר ברית מאס ערים לא חשב אנוש",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:8"
  },
  {
    "chapter": 33,
    "verse": 9,
    "text": "אבל אמללה ארץ החפיר לבנון קמל היה השרון כערבה ונער בשן וכרמל",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:9"
  },
  {
    "chapter": 33,
    "verse": 10,
    "text": "עתה אקום יאמר יהוה עתה ארומם עתה אנשא",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:10"
  },
  {
    "chapter": 33,
    "verse": 11,
    "text": "תהרו חשש תלדו קש רוחכם אש תאכלכם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:11"
  },
  {
    "chapter": 33,
    "verse": 12,
    "text": "והיו עמים משרפות שיד קוצים כסוחים באש יצתו ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:12"
  },
  {
    "chapter": 33,
    "verse": 13,
    "text": "שמעו רחוקים אשר עשיתי ודעו קרובים גברתי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:13"
  },
  {
    "chapter": 33,
    "verse": 14,
    "text": "פחדו בציון חטאים אחזה רעדה חנפים מי יגור לנו אש אוכלה מי יגור לנו מוקדי עולם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:14"
  },
  {
    "chapter": 33,
    "verse": 15,
    "text": "הלך צדקות ודבר מישרים מאס בבצע מעשקות נער כפיו מתמך בשחד אטם אזנו משמע דמים ועצם עיניו מראות ברע",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:15"
  },
  {
    "chapter": 33,
    "verse": 16,
    "text": "הוא מרומים ישכן מצדות סלעים משגבו לחמו נתן מימיו נאמנים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:16"
  },
  {
    "chapter": 33,
    "verse": 17,
    "text": "מלך ביפיו תחזינה עיניך תראינה ארץ מרחקים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:17"
  },
  {
    "chapter": 33,
    "verse": 18,
    "text": "לבך יהגה אימה איה ספר איה שקל איה ספר את המגדלים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:18"
  },
  {
    "chapter": 33,
    "verse": 19,
    "text": "את עם נועז לא תראה עם עמקי שפה משמוע נלעג לשון אין בינה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:19"
  },
  {
    "chapter": 33,
    "verse": 20,
    "text": "חזה ציון קרית מועדנו עיניך תראינה ירושלם נוה שאנן אהל בל יצען בל יסע יתדתיו לנצח וכל חבליו בל ינתקו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:20"
  },
  {
    "chapter": 33,
    "verse": 21,
    "text": "כי אם שם אדיר יהוה לנו מקום נהרים יארים רחבי ידים בל תלך בו אני שיט וצי אדיר לא יעברנו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:21"
  },
  {
    "chapter": 33,
    "verse": 22,
    "text": "כי יהוה שפטנו יהוה מחקקנו יהוה מלכנו הוא יושיענו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:22"
  },
  {
    "chapter": 33,
    "verse": 23,
    "text": "נטשו חבליך בל יחזקו כן תרנם בל פרשו נס אז חלק עד שלל מרבה פסחים בזזו בז",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:23"
  },
  {
    "chapter": 33,
    "verse": 24,
    "text": "ובל יאמר שכן חליתי העם הישב בה נשא עון",
    "source": "https://tanach.us/Server.html?Isaiah*&fontfamily=Taamey%20D%20Web#Isa.33:24"
  },
  {
    "chapter": 34,
    "verse": 1,
    "text": "קרבו גוים לשמע ולאמים הקשיבו תשמע הארץ ומלאה תבל וכל צאצאיה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:1"
  },
  {
    "chapter": 34,
    "verse": 2,
    "text": "כי קצף ליהוה על כל הגוים וחמה על כל צבאם החרימם נתנם לטבח",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:2"
  },
  {
    "chapter": 34,
    "verse": 3,
    "text": "וחלליהם ישלכו ופגריהם יעלה באשם ונמסו הרים מדמם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:3"
  },
  {
    "chapter": 34,
    "verse": 4,
    "text": "ונמקו כל צבא השמים ונגלו כספר השמים וכל צבאם יבול כנבל עלה מגפן וכנבלת מתאנה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:4"
  },
  {
    "chapter": 34,
    "verse": 5,
    "text": "כי רותה בשמים חרבי הנה על אדום תרד ועל עם חרמי למשפט",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:5"
  },
  {
    "chapter": 34,
    "verse": 6,
    "text": "חרב ליהוה מלאה דם הדשנה מחלב מדם כרים ועתודים מחלב כליות אילים כי זבח ליהוה בבצרה וטבח גדול בארץ אדום",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:6"
  },
  {
    "chapter": 34,
    "verse": 7,
    "text": "וירדו ראמים עמם ופרים עם אבירים ורותה ארצם מדם ועפרם מחלב ידשן",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:7"
  },
  {
    "chapter": 34,
    "verse": 8,
    "text": "כי יום נקם ליהוה שנת שלומים לריב ציון",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:8"
  },
  {
    "chapter": 34,
    "verse": 9,
    "text": "ונהפכו נחליה לזפת ועפרה לגפרית והיתה ארצה לזפת בערה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:9"
  },
  {
    "chapter": 34,
    "verse": 10,
    "text": "לילה ויומם לא תכבה לעולם יעלה עשנה מדור לדור תחרב לנצח נצחים אין עבר בה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:10"
  },
  {
    "chapter": 34,
    "verse": 11,
    "text": "וירשוה קאת וקפוד וינשוף וערב ישכנו בה ונטה עליה קו תהו ואבני בהו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:11"
  },
  {
    "chapter": 34,
    "verse": 12,
    "text": "חריה ואין שם מלוכה יקראו וכל שריה יהיו אפס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:12"
  },
  {
    "chapter": 34,
    "verse": 13,
    "text": "ועלתה ארמנתיה סירים קמוש וחוח במבצריה והיתה נוה תנים חציר לבנות יענה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:13"
  },
  {
    "chapter": 34,
    "verse": 14,
    "text": "ופגשו ציים את איים ושעיר על רעהו יקרא אך שם הרגיעה לילית ומצאה לה מנוח",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:14"
  },
  {
    "chapter": 34,
    "verse": 15,
    "text": "שמה קננה קפוז ותמלט ובקעה ודגרה בצלה אך שם נקבצו דיות אשה רעותה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:15"
  },
  {
    "chapter": 34,
    "verse": 16,
    "text": "דרשו מעל ספר יהוה וקראו אחת מהנה לא נעדרה אשה רעותה לא פקדו כי פי הוא צוה ורוחו הוא קבצן",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:16"
  },
  {
    "chapter": 34,
    "verse": 17,
    "text": "והוא הפיל להן גורל וידו חלקתה להם בקו עד עולם יירשוה לדור ודור ישכנו בה ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.34:17"
  },
  {
    "chapter": 35,
    "verse": 1,
    "text": "יששום מדבר וציה ותגל ערבה ותפרח כחבצלת",
    "source": "https://tanach.us/Server.html?Isaiah*&fontfamily=Taamey%20D%20Web#Isa.35:1"
  },
  {
    "chapter": 35,
    "verse": 2,
    "text": "פרח תפרח ותגל אף גילת ורנן כבוד הלבנון נתן לה הדר הכרמל והשרון המה יראו כבוד יהוה הדר אלהינו ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.35:2"
  },
  {
    "chapter": 35,
    "verse": 3,
    "text": "חזקו ידים רפות וברכים כשלות אמצו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.35:3"
  },
  {
    "chapter": 35,
    "verse": 4,
    "text": "אמרו לנמהרי לב חזקו אל תיראו הנה אלהיכם נקם יבוא גמול אלהים הוא יבוא וישעכם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.35:4"
  },
  {
    "chapter": 35,
    "verse": 5,
    "text": "אז תפקחנה עיני עורים ואזני חרשים תפתחנה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.35:5"
  },
  {
    "chapter": 35,
    "verse": 6,
    "text": "אז ידלג כאיל פסח ותרן לשון אלם כי נבקעו במדבר מים ונחלים בערבה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.35:6"
  },
  {
    "chapter": 35,
    "verse": 7,
    "text": "והיה השרב לאגם וצמאון למבועי מים בנוה תנים רבצה חציר לקנה וגמא",
    "source": "https://tanach.us/Server.html?Isaiah*&fontfamily=Taamey%20D%20Web#Isa.35:7"
  },
  {
    "chapter": 35,
    "verse": 8,
    "text": "והיה שם מסלול ודרך ודרך הקדש יקרא לה לא יעברנו טמא והוא למו הלך דרך ואוילים לא יתעו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.35:8"
  },
  {
    "chapter": 35,
    "verse": 9,
    "text": "לא יהיה שם אריה ופריץ חיות בל יעלנה לא תמצא שם והלכו גאולים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.35:9"
  },
  {
    "chapter": 35,
    "verse": 10,
    "text": "ופדויי יהוה ישבון ובאו ציון ברנה ושמחת עולם על ראשם ששון ושמחה ישיגו ונסו יגון ואנחה פ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.35:10"
  },
  {
    "chapter": 36,
    "verse": 1,
    "text": "ויהי בארבע עשרה שנה למלך חזקיהו עלה סנחריב מלך אשור על כל ערי יהודה הבצרות ויתפשם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:1"
  },
  {
    "chapter": 36,
    "verse": 2,
    "text": "וישלח מלך אשור את רב שקה מלכיש ירושלמה אל המלך חזקיהו בחיל כבד ויעמד בתעלת הברכה העליונה במסלת שדה כובס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:2"
  },
  {
    "chapter": 36,
    "verse": 3,
    "text": "ויצא אליו אליקים בן חלקיהו אשר על הבית ושבנא הספר ויואח בן אסף המזכיר",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:3"
  },
  {
    "chapter": 36,
    "verse": 4,
    "text": "ויאמר אליהם רב שקה אמרו נא אל חזקיהו כה אמר המלך הגדול מלך אשור מה הבטחון הזה אשר בטחת",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:4"
  },
  {
    "chapter": 36,
    "verse": 5,
    "text": "אמרתי אך דבר שפתים עצה וגבורה למלחמה עתה על מי בטחת כי מרדת בי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:5"
  },
  {
    "chapter": 36,
    "verse": 6,
    "text": "הנה בטחת על משענת הקנה הרצוץ הזה על מצרים אשר יסמך איש עליו ובא בכפו ונקבה כן פרעה מלך מצרים לכל הבטחים עליו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:6"
  },
  {
    "chapter": 36,
    "verse": 7,
    "text": "וכי תאמר אלי אל יהוה אלהינו בטחנו הלוא הוא אשר הסיר חזקיהו את במתיו ואת מזבחתיו ויאמר ליהודה ולירושלם לפני המזבח הזה תשתחוו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:7"
  },
  {
    "chapter": 36,
    "verse": 8,
    "text": "ועתה התערב נא את אדני המלך אשור ואתנה לך אלפים סוסים אם תוכל לתת לך רכבים עליהם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:8"
  },
  {
    "chapter": 36,
    "verse": 9,
    "text": "ואיך תשיב את פני פחת אחד עבדי אדני הקטנים ותבטח לך על מצרים לרכב ולפרשים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:9"
  },
  {
    "chapter": 36,
    "verse": 10,
    "text": "ועתה המבלעדי יהוה עליתי על הארץ הזאת להשחיתה יהוה אמר אלי עלה אל הארץ הזאת והשחיתה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:10"
  },
  {
    "chapter": 36,
    "verse": 11,
    "text": "ויאמר אליקים ושבנא ויואח אל רב שקה דבר נא אל עבדיך ארמית כי שמעים אנחנו ואל תדבר אלינו יהודית באזני העם אשר על החומה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:11"
  },
  {
    "chapter": 36,
    "verse": 12,
    "text": "ויאמר רב שקה האל אדניך ואליך שלחני אדני לדבר את הדברים האלה הלא על האנשים הישבים על החומה לאכל את *חראיהם **צואתם ולשתות את *שיניהם **מימי **רגליהם עמכם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:12"
  },
  {
    "chapter": 36,
    "verse": 13,
    "text": "ויעמד רב שקה ויקרא בקול גדול יהודית ויאמר שמעו את דברי המלך הגדול מלך אשור",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:13"
  },
  {
    "chapter": 36,
    "verse": 14,
    "text": "כה אמר המלך אל ישא לכם חזקיהו כי לא יוכל להציל אתכם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:14"
  },
  {
    "chapter": 36,
    "verse": 15,
    "text": "ואל יבטח אתכם חזקיהו אל יהוה לאמר הצל יצילנו יהוה לא תנתן העיר הזאת ביד מלך אשור",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:15"
  },
  {
    "chapter": 36,
    "verse": 16,
    "text": "אל תשמעו אל חזקיהו ס כי כה אמר המלך אשור עשו אתי ברכה וצאו אלי ואכלו איש גפנו ואיש תאנתו ושתו איש מי בורו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:16"
  },
  {
    "chapter": 36,
    "verse": 17,
    "text": "עד באי ולקחתי אתכם אל ארץ כארצכם ארץ דגן ותירוש ארץ לחם וכרמים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:17"
  },
  {
    "chapter": 36,
    "verse": 18,
    "text": "פן יסית אתכם חזקיהו לאמר יהוה יצילנו ההצילו אלהי הגוים איש את ארצו מיד מלך אשור",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:18"
  },
  {
    "chapter": 36,
    "verse": 19,
    "text": "איה אלהי חמת וארפד איה אלהי ספרוים וכי הצילו את שמרון מידי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:19"
  },
  {
    "chapter": 36,
    "verse": 20,
    "text": "מי בכל אלהי הארצות האלה אשר הצילו את ארצם מידי כי יציל יהוה את ירושלם מידי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:20"
  },
  {
    "chapter": 36,
    "verse": 21,
    "text": "ויחרישו ולא ענו אתו דבר כי מצות המלך היא לאמר לא תענהו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:21"
  },
  {
    "chapter": 36,
    "verse": 22,
    "text": "ויבא אליקים בן חלקיהו אשר על הבית ושבנא הסופר ויואח בן אסף המזכיר אל חזקיהו קרועי בגדים ויגידו לו את דברי רב שקה ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.36:22"
  },
  {
    "chapter": 37,
    "verse": 1,
    "text": "ויהי כשמע המלך חזקיהו ויקרע את בגדיו ויתכס בשק ויבא בית יהוה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:1"
  },
  {
    "chapter": 37,
    "verse": 2,
    "text": "וישלח את אליקים אשר על הבית ואת שבנא הסופר ואת זקני הכהנים מתכסים בשקים אל ישעיהו בן אמוץ הנביא",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:2"
  },
  {
    "chapter": 37,
    "verse": 3,
    "text": "ויאמרו אליו כה אמר חזקיהו יום צרה ותוכחה ונאצה היום הזה כי באו בנים עד משבר וכח אין ללדה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:3"
  },
  {
    "chapter": 37,
    "verse": 4,
    "text": "אולי ישמע יהוה אלהיך את דברי רב  שקה אשר שלחו מלך אשור אדניו לחרף אלהים חי והוכיח בדברים אשר שמע יהוה אלהיך ונשאת תפלה בעד השארית הנמצאה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:4"
  },
  {
    "chapter": 37,
    "verse": 5,
    "text": "ויבאו עבדי המלך חזקיהו אל ישעיהו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:5"
  },
  {
    "chapter": 37,
    "verse": 6,
    "text": "ויאמר אליהם ישעיהו כה תאמרון אל אדניכם כה אמר יהוה אל תירא מפני הדברים אשר שמעת אשר גדפו נערי מלך אשור אותי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:6"
  },
  {
    "chapter": 37,
    "verse": 7,
    "text": "הנני נותן בו רוח ושמע שמועה ושב אל ארצו והפלתיו בחרב בארצו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:7"
  },
  {
    "chapter": 37,
    "verse": 8,
    "text": "וישב רב שקה וימצא את מלך אשור נלחם על לבנה כי שמע כי נסע מלכיש",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:8"
  },
  {
    "chapter": 37,
    "verse": 9,
    "text": "וישמע על תרהקה מלך כוש לאמר יצא להלחם אתך וישמע וישלח מלאכים אל חזקיהו לאמר",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:9"
  },
  {
    "chapter": 37,
    "verse": 10,
    "text": "כה תאמרון אל חזקיהו מלך יהודה לאמר אל ישאך אלהיך אשר אתה בוטח בו לאמר לא תנתן ירושלם ביד מלך אשור",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:10"
  },
  {
    "chapter": 37,
    "verse": 11,
    "text": "הנה אתה שמעת אשר עשו מלכי אשור לכל הארצות להחרימם ואתה תנצל",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:11"
  },
  {
    "chapter": 37,
    "verse": 12,
    "text": "ההצילו אותם אלהי הגוים אשר השחיתו אבותי את גוזן ואת חרן ורצף ובני עדן אשר בתלשר",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:12"
  },
  {
    "chapter": 37,
    "verse": 13,
    "text": "איה מלך חמת ומלך ארפד ומלך לעיר ספרוים הנע ועוה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:13"
  },
  {
    "chapter": 37,
    "verse": 14,
    "text": "ויקח חזקיהו את הספרים מיד המלאכים ויקראהו ויעל בית יהוה ויפרשהו חזקיהו לפני יהוה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:14"
  },
  {
    "chapter": 37,
    "verse": 15,
    "text": "ויתפלל חזקיהו אל יהוה לאמר",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:15"
  },
  {
    "chapter": 37,
    "verse": 16,
    "text": "יהוה צבאות אלהי ישראל ישב הכרבים אתה הוא האלהים לבדך לכל ממלכות הארץ אתה עשית את השמים ואת הארץ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:16"
  },
  {
    "chapter": 37,
    "verse": 17,
    "text": "הטה יהוה אזנך ושמע פקח יהוה עינך וראה ושמע את כל דברי סנחריב אשר שלח לחרף אלהים חי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:17"
  },
  {
    "chapter": 37,
    "verse": 18,
    "text": "אמנם יהוה החריבו מלכי אשור את כל הארצות ואת ארצם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:18"
  },
  {
    "chapter": 37,
    "verse": 19,
    "text": "ונתן את אלהיהם באש כי לא אלהים המה כי אם מעשה ידי אדם עץ ואבן ויאבדום",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:19"
  },
  {
    "chapter": 37,
    "verse": 20,
    "text": "ועתה יהוה אלהינו הושיענו מידו וידעו כל ממלכות הארץ כי אתה יהוה לבדך",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:20"
  },
  {
    "chapter": 37,
    "verse": 21,
    "text": "וישלח ישעיהו בן אמוץ אל חזקיהו לאמר כה אמר יהוה אלהי ישראל אשר התפללת אלי אל סנחריב מלך אשור",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:21"
  },
  {
    "chapter": 37,
    "verse": 22,
    "text": "זה הדבר אשר דבר יהוה עליו בזה לך לעגה לך בתולת בת ציון אחריך ראש הניעה בת ירושלם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:22"
  },
  {
    "chapter": 37,
    "verse": 23,
    "text": "את מי חרפת וגדפת ועל מי הרימותה קול ותשא מרום עיניך אל קדוש ישראל",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:23"
  },
  {
    "chapter": 37,
    "verse": 24,
    "text": "ביד עבדיך חרפת אדני ותאמר ברב רכבי אני עליתי מרום הרים ירכתי לבנון ואכרת קומת ארזיו מבחר ברשיו ואבוא מרום קצו יער כרמלו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:24"
  },
  {
    "chapter": 37,
    "verse": 25,
    "text": "אני קרתי ושתיתי מים ואחרב בכף פעמי כל יארי מצור",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:25"
  },
  {
    "chapter": 37,
    "verse": 26,
    "text": "הלוא שמעת למרחוק אותה עשיתי מימי קדם ויצרתיה עתה הבאתיה ותהי להשאות גלים נצים ערים בצרות",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:26"
  },
  {
    "chapter": 37,
    "verse": 27,
    "text": "וישביהן קצרי יד חתו ובשו היו עשב שדה וירק דשא חציר גגות ושדמה לפני קמה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:27"
  },
  {
    "chapter": 37,
    "verse": 28,
    "text": "ושבתך וצאתך ובואך ידעתי ואת התרגזך אלי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:28"
  },
  {
    "chapter": 37,
    "verse": 29,
    "text": "יען התרגזך אלי ושאננך עלה באזני ושמתי חחי באפך ומתגי בשפתיך והשיבתיך בדרך אשר באת בה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:29"
  },
  {
    "chapter": 37,
    "verse": 30,
    "text": "וזה לך האות אכול השנה ספיח ובשנה השנית שחיס ובשנה השלישית זרעו וקצרו ונטעו כרמים *ואכול **ואכלו פרים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:30"
  },
  {
    "chapter": 37,
    "verse": 31,
    "text": "ויספה פליטת בית יהודה הנשארה שרש למטה ועשה פרי למעלה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:31"
  },
  {
    "chapter": 37,
    "verse": 32,
    "text": "כי מירושלם תצא שארית ופליטה מהר ציון קנאת יהוה צבאות תעשה זאת ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:32"
  },
  {
    "chapter": 37,
    "verse": 33,
    "text": "לכן כה אמר יהוה אל מלך אשור לא יבוא אל העיר הזאת ולא יורה שם חץ ולא יקדמנה מגן ולא ישפך עליה סללה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:33"
  },
  {
    "chapter": 37,
    "verse": 34,
    "text": "בדרך אשר בא בה ישוב ואל העיר הזאת לא יבוא נאם יהוה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:34"
  },
  {
    "chapter": 37,
    "verse": 35,
    "text": "וגנותי על העיר הזאת להושיעה למעני ולמען דוד עבדי ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:35"
  },
  {
    "chapter": 37,
    "verse": 36,
    "text": "ויצא מלאך יהוה ויכה במחנה אשור מאה ושמנים וחמשה אלף וישכימו בבקר והנה כלם פגרים מתים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:36"
  },
  {
    "chapter": 37,
    "verse": 37,
    "text": "ויסע וילך וישב סנחריב מלך אשור וישב בנינוה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:37"
  },
  {
    "chapter": 37,
    "verse": 38,
    "text": "ויהי הוא משתחוה בית נסרך אלהיו ואדרמלך ושראצר בניו הכהו בחרב והמה נמלטו ארץ אררט וימלך אסר חדן בנו תחתיו ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.37:38"
  },
  {
    "chapter": 38,
    "verse": 1,
    "text": "בימים ההם חלה חזקיהו למות ויבוא אליו ישעיהו בן אמוץ הנביא ויאמר אליו כה אמר יהוה צו לביתך כי מת אתה ולא תחיה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:1"
  },
  {
    "chapter": 38,
    "verse": 2,
    "text": "ויסב חזקיהו פניו אל הקיר ויתפלל אל יהוה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:2"
  },
  {
    "chapter": 38,
    "verse": 3,
    "text": "ויאמר אנה יהוה זכר נא את אשר התהלכתי לפניך באמת ובלב שלם והטוב בעיניך עשיתי ויבך חזקיהו בכי גדול ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:3"
  },
  {
    "chapter": 38,
    "verse": 4,
    "text": "ויהי דבר יהוה אל ישעיהו לאמר",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:4"
  },
  {
    "chapter": 38,
    "verse": 5,
    "text": "הלוך ואמרת אל חזקיהו כה אמר יהוה אלהי דוד אביך שמעתי את תפלתך ראיתי את דמעתך הנני יוסף על ימיך חמש עשרה שנה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:5"
  },
  {
    "chapter": 38,
    "verse": 6,
    "text": "ומכף מלך אשור אצילך ואת העיר הזאת וגנותי על העיר הזאת",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:6"
  },
  {
    "chapter": 38,
    "verse": 7,
    "text": "וזה לך האות מאת יהוה אשר יעשה יהוה את הדבר הזה אשר דבר",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:7"
  },
  {
    "chapter": 38,
    "verse": 8,
    "text": "הנני משיב את צל המעלות אשר ירדה במעלות אחז בשמש אחרנית עשר מעלות ותשב השמש עשר מעלות במעלות אשר ירדה ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:8"
  },
  {
    "chapter": 38,
    "verse": 9,
    "text": "מכתב לחזקיהו מלך יהודה בחלתו ויחי מחליו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:9"
  },
  {
    "chapter": 38,
    "verse": 10,
    "text": "אני אמרתי בדמי ימי אלכה בשערי שאול פקדתי יתר שנותי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:10"
  },
  {
    "chapter": 38,
    "verse": 11,
    "text": "אמרתי לא אראה יה יה בארץ החיים לא אביט אדם עוד עם יושבי חדל",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:11"
  },
  {
    "chapter": 38,
    "verse": 12,
    "text": "דורי נסע ונגלה מני כאהל רעי קפדתי כארג חיי מדלה יבצעני מיום עד לילה תשלימני",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:12"
  },
  {
    "chapter": 38,
    "verse": 13,
    "text": "שויתי עד בקר כארי כן ישבר כל עצמותי מיום עד לילה תשלימני",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:13"
  },
  {
    "chapter": 38,
    "verse": 14,
    "text": "כסוס עגור כן אצפצף אהגה כיונה דלו עיני למרום אדני עשקה לי ערבני",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:14"
  },
  {
    "chapter": 38,
    "verse": 15,
    "text": "מה אדבר ואמר לי והוא עשה אדדה כל שנותי על מר נפשי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:15"
  },
  {
    "chapter": 38,
    "verse": 16,
    "text": "אדני עליהם יחיו ולכל בהן חיי רוחי ותחלימני והחיני",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:16"
  },
  {
    "chapter": 38,
    "verse": 17,
    "text": "הנה לשלום מר לי מר ואתה חשקת נפשי משחת בלי כי השלכת אחרי גוך כל חטאי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:17"
  },
  {
    "chapter": 38,
    "verse": 18,
    "text": "כי לא שאול תודך מות יהללך לא ישברו יורדי בור אל אמתך",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:18"
  },
  {
    "chapter": 38,
    "verse": 19,
    "text": "חי חי הוא יודך כמוני היום אב לבנים יודיע אל אמתך",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:19"
  },
  {
    "chapter": 38,
    "verse": 20,
    "text": "יהוה להושיעני ונגנותי ננגן כל ימי חיינו על בית יהוה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:20"
  },
  {
    "chapter": 38,
    "verse": 21,
    "text": "ויאמר ישעיהו ישאו דבלת תאנים וימרחו על השחין ויחי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:21"
  },
  {
    "chapter": 38,
    "verse": 22,
    "text": "ויאמר חזקיהו מה אות כי אעלה בית יהוה ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.38:22"
  },
  {
    "chapter": 39,
    "verse": 1,
    "text": "בעת ההוא שלח מרדך בלאדן בן בלאדן מלך בבל ספרים ומנחה אל חזקיהו וישמע כי חלה ויחזק",
    "source": "https://tanach.us/Server.html?Isaiah*&fontfamily=Taamey%20D%20Web#Isa.39:1"
  },
  {
    "chapter": 39,
    "verse": 2,
    "text": "וישמח עליהם חזקיהו ויראם את בית *נכתה **נכתו את הכסף ואת הזהב ואת הבשמים ואת השמן הטוב ואת כל בית כליו ואת כל אשר נמצא באצרתיו לא היה דבר אשר לא הראם חזקיהו בביתו ובכל ממשלתו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.39:2"
  },
  {
    "chapter": 39,
    "verse": 3,
    "text": "ויבא ישעיהו הנביא אל המלך חזקיהו ויאמר אליו מה אמרו האנשים האלה ומאין יבאו אליך ויאמר חזקיהו מארץ רחוקה באו אלי מבבל",
    "source": "https://tanach.us/Server.html?Isaiah*&fontfamily=Taamey%20D%20Web#Isa.39:3"
  },
  {
    "chapter": 39,
    "verse": 4,
    "text": "ויאמר מה ראו בביתך ויאמר חזקיהו את כל אשר בביתי ראו לא היה דבר אשר לא הראיתים באוצרתי",
    "source": "https://tanach.us/Server.html?Isaiah*&fontfamily=Taamey%20D%20Web#Isa.39:4"
  },
  {
    "chapter": 39,
    "verse": 5,
    "text": "ויאמר ישעיהו אל חזקיהו שמע דבר יהוה צבאות",
    "source": "https://tanach.us/Server.html?Isaiah*&fontfamily=Taamey%20D%20Web#Isa.39:5"
  },
  {
    "chapter": 39,
    "verse": 6,
    "text": "הנה ימים באים ונשא כל אשר בביתך ואשר אצרו אבתיך עד היום הזה בבל לא יותר דבר אמר יהוה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.39:6"
  },
  {
    "chapter": 39,
    "verse": 7,
    "text": "ומבניך אשר יצאו ממך אשר תוליד יקחו והיו סריסים בהיכל מלך בבל",
    "source": "https://tanach.us/Server.html?Isaiah*&fontfamily=Taamey%20D%20Web#Isa.39:7"
  },
  {
    "chapter": 39,
    "verse": 8,
    "text": "ויאמר חזקיהו אל ישעיהו טוב דבר יהוה אשר דברת ויאמר כי יהיה שלום ואמת בימי פ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.39:8"
  },
  {
    "chapter": 40,
    "verse": 1,
    "text": "נחמו נחמו עמי יאמר אלהיכם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:1"
  },
  {
    "chapter": 40,
    "verse": 2,
    "text": "דברו על לב ירושלם וקראו אליה כי מלאה צבאה כי נרצה עונה כי לקחה מיד יהוה כפלים בכל חטאתיה ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:2"
  },
  {
    "chapter": 40,
    "verse": 3,
    "text": "קול קורא במדבר פנו דרך יהוה ישרו בערבה מסלה לאלהינו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:3"
  },
  {
    "chapter": 40,
    "verse": 4,
    "text": "כל גיא ינשא וכל הר וגבעה ישפלו והיה העקב למישור והרכסים לבקעה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:4"
  },
  {
    "chapter": 40,
    "verse": 5,
    "text": "ונגלה כבוד יהוה וראו כל בשר יחדו כי פי יהוה דבר ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:5"
  },
  {
    "chapter": 40,
    "verse": 6,
    "text": "קול אמר קרא ואמר מה אקרא כל הבשר חציר וכל חסדו כציץ השדה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:6"
  },
  {
    "chapter": 40,
    "verse": 7,
    "text": "יבש חציר נבל ציץ כי רוח יהוה נשבה בו אכן חציר העם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:7"
  },
  {
    "chapter": 40,
    "verse": 8,
    "text": "יבש חציר נבל ציץ ודבר אלהינו יקום לעולם ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:8"
  },
  {
    "chapter": 40,
    "verse": 9,
    "text": "על הר גבה עלי לך מבשרת ציון הרימי בכח קולך מבשרת ירושלם הרימי אל תיראי אמרי לערי יהודה הנה אלהיכם",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:9"
  },
  {
    "chapter": 40,
    "verse": 10,
    "text": "הנה אדני יהוה בחזק יבוא וזרעו משלה לו הנה שכרו אתו ופעלתו לפניו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:10"
  },
  {
    "chapter": 40,
    "verse": 11,
    "text": "כרעה עדרו ירעה בזרעו יקבץ טלאים ובחיקו ישא עלות ינהל ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:11"
  },
  {
    "chapter": 40,
    "verse": 12,
    "text": "מי מדד בשעלו מים ושמים בזרת תכן וכל בשלש עפר הארץ ושקל בפלס הרים וגבעות במאזנים",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:12"
  },
  {
    "chapter": 40,
    "verse": 13,
    "text": "מי תכן את רוח יהוה ואיש עצתו יודיענו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:13"
  },
  {
    "chapter": 40,
    "verse": 14,
    "text": "את מי נועץ ויבינהו וילמדהו בארח משפט וילמדהו דעת ודרך תבונות יודיענו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:14"
  },
  {
    "chapter": 40,
    "verse": 15,
    "text": "הן גוים כמר מדלי וכשחק מאזנים נחשבו הן איים כדק יטול",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:15"
  },
  {
    "chapter": 40,
    "verse": 16,
    "text": "ולבנון אין די בער וחיתו אין די עולה ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:16"
  },
  {
    "chapter": 40,
    "verse": 17,
    "text": "כל הגוים כאין נגדו מאפס ותהו נחשבו לו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:17"
  },
  {
    "chapter": 40,
    "verse": 18,
    "text": "ואל מי תדמיון אל ומה דמות תערכו לו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:18"
  },
  {
    "chapter": 40,
    "verse": 19,
    "text": "הפסל נסך חרש וצרף בזהב ירקענו ורתקות כסף צורף",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:19"
  },
  {
    "chapter": 40,
    "verse": 20,
    "text": "המסכן תרומה עץ לא ירקב יבחר חרש חכם יבקש לו להכין פסל לא ימוט",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:20"
  },
  {
    "chapter": 40,
    "verse": 21,
    "text": "הלוא תדעו הלוא תשמעו הלוא הגד מראש לכם הלוא הבינתם מוסדות הארץ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:21"
  },
  {
    "chapter": 40,
    "verse": 22,
    "text": "הישב על חוג הארץ וישביה כחגבים הנוטה כדק שמים וימתחם כאהל לשבת",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:22"
  },
  {
    "chapter": 40,
    "verse": 23,
    "text": "הנותן רוזנים לאין שפטי ארץ כתהו עשה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:23"
  },
  {
    "chapter": 40,
    "verse": 24,
    "text": "אף בל נטעו אף בל זרעו אף בל שרש בארץ גזעם וגם נשף בהם ויבשו וסערה כקש תשאם ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:24"
  },
  {
    "chapter": 40,
    "verse": 25,
    "text": "ואל מי תדמיוני ואשוה יאמר קדוש",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:25"
  },
  {
    "chapter": 40,
    "verse": 26,
    "text": "שאו מרום עיניכם וראו מי ברא אלה המוציא במספר צבאם לכלם בשם יקרא מרב אונים ואמיץ כח איש לא נעדר ס",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:26"
  },
  {
    "chapter": 40,
    "verse": 27,
    "text": "למה תאמר יעקב ותדבר ישראל נסתרה דרכי מיהוה ומאלהי משפטי יעבור",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:27"
  },
  {
    "chapter": 40,
    "verse": 28,
    "text": "הלוא ידעת אם לא שמעת אלהי עולם יהוה בורא קצות הארץ לא ייעף ולא ייגע אין חקר לתבונתו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:28"
  },
  {
    "chapter": 40,
    "verse": 29,
    "text": "נתן ליעף כח ולאין אונים עצמה ירבה",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:29"
  },
  {
    "chapter": 40,
    "verse": 30,
    "text": "ויעפו נערים ויגעו ובחורים כשול יכשלו",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:30"
  },
  {
    "chapter": 40,
    "verse": 31,
    "text": "וקוי יהוה יחליפו כח יעלו אבר כנשרים ירוצו ולא ייגעו ילכו ולא ייעפו פ",
    "source": "https://tanach.us/Server.html?Isaiah*&fontfamily=Taamey%20D%20Web#Isa.40:31"
  }
]
