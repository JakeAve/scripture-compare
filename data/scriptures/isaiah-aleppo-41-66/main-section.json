[
  {
    "chapter": 41,
    "text": "החרישו אלי איים ולאמים יחליפו כח יגשו אז ידברו יחדו למשפט נקרבה",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=41&v=1&kv=1&styl=ALP#v1"
  },
  {
    "chapter": 41,
    "text": "מי העיר ממזרח צדק יקראהו לרגלו יתן לפניו גוים ומלכים ירד--יתן כעפר חרבו כקש נדף קשתו",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=41&v=2&kv=2&styl=ALP#v2"
  },
  {
    "chapter": 41,
    "text": "ירדפם יעבור שלום ארח ברגליו לא יבוא",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=41&v=3&kv=3&styl=ALP#v3"
  },
  {
    "chapter": 41,
    "text": "מי פעל ועשה קרא הדרות מראש  אני יהוה ראשון ואת אחרנים אני הוא",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=41&v=4&kv=4&styl=ALP#v4"
  },
  {
    "chapter": 41,
    "text": "ראו איים ויראו קצות הארץ יחרדו קרבו ויאתיון",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=41&v=5&kv=5&styl=ALP#v5"
  },
  {
    "chapter": 41,
    "text": "איש את רעהו יעזרו ולאחיו יאמר חזק",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=41&v=6&kv=6&styl=ALP#v6"
  },
  {
    "chapter": 41,
    "text": "ויחזק חרש את צרף מחליק פטיש את הולם פעם אמר לדבק טוב הוא ויחזקהו במסמרים לא ימוט  {ס}",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=41&v=7&kv=7&styl=ALP#v7"
  },
  {
    "chapter": 41,
    "text": "ואתה ישראל עבדי יעקב אשר בחרתיך זרע אברהם אהבי",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=41&v=8&kv=8&styl=ALP#v8"
  },
  {
    "chapter": 41,
    "text": "אשר החזקתיך מקצות הארץ ומאציליה קראתיך ואמר לך עבדי אתה בחרתיך ולא מאסתיך",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=41&v=9&kv=9&styl=ALP#v9"
  },
  {
    "chapter": 41,
    "text": "אל תירא כי עמך אני אל תשתע כי אני אלהיך אמצתיך אף עזרתיך--אף תמכתיך בימין צדקי",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=41&v=10&kv=10&styl=ALP#v10"
  },
  {
    "chapter": 41,
    "text": "הן יבשו ויכלמו כל הנחרים בך יהיו כאין ויאבדו אנשי ריבך",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=41&v=11&kv=11&styl=ALP#v11"
  },
  {
    "chapter": 41,
    "text": "תבקשם ולא תמצאם אנשי מצתך יהיו כאין וכאפס אנשי מלחמתך",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=41&v=12&kv=12&styl=ALP#v12"
  },
  {
    "chapter": 41,
    "text": "כי אני יהוה אלהיך--מחזיק ימינך האמר לך אל תירא אני עזרתיך  {ס}",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=41&v=13&kv=13&styl=ALP#v13"
  },
  {
    "chapter": 41,
    "text": "אל תיראי תולעת יעקב מתי ישראל אני עזרתיך נאם יהוה וגאלך קדוש ישראל",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=41&v=14&kv=14&styl=ALP#v14"
  },
  {
    "chapter": 41,
    "text": "הנה שמתיך למורג חרוץ חדש--בעל פיפיות תדוש הרים ותדק וגבעות כמץ תשים",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=41&v=15&kv=15&styl=ALP#v15"
  },
  {
    "chapter": 41,
    "text": "תזרם ורוח תשאם וסערה תפיץ אותם ואתה תגיל ביהוה בקדוש ישראל תתהלל  {ס}",
    "verse": 16,
    "source": "https://www.obohu.cz/bible/index.php?kom=TSK&k=Iz&kap=41&v=16&kv=16&styl=ALP#v16"
  },
  {
    "chapter": 41,
    "text": "העניים והאביונים מבקשים מים ואין--לשונם בצמא נשתה אני יהוה אענם אלהי ישראל לא אעזבם",
    "verse": 17,
    "source": "https://www.obohu.cz/bible/index.php?kom=TSK&k=Iz&kap=41&v=17&kv=17&styl=ALP#v17"
  },
  {
    "chapter": 41,
    "text": "אפתח על שפיים נהרות ובתוך בקעות מעינות אשים מדבר לאגם מים וארץ ציה למוצאי מים",
    "verse": 18,
    "source": "https://www.obohu.cz/bible/index.php?kom=TSK&k=Iz&kap=41&v=18&kv=18&styl=ALP#v18"
  },
  {
    "chapter": 41,
    "text": "אתן במדבר ארז שטה והדס ועץ שמן אשים בערבה ברוש תדהר ותאשור--יחדו",
    "verse": 19,
    "source": "https://www.obohu.cz/bible/index.php?kom=TSK&k=Iz&kap=41&v=19&kv=19&styl=ALP#v19"
  },
  {
    "chapter": 41,
    "text": "למען יראו וידעו וישימו וישכילו יחדו--כי יד יהוה עשתה זאת וקדוש ישראל בראה  {פ}",
    "verse": 20,
    "source": "https://www.obohu.cz/bible/index.php?kom=TSK&k=Iz&kap=41&v=20&kv=20&styl=ALP#v20"
  },
  {
    "chapter": 41,
    "text": "קרבו ריבכם יאמר יהוה הגישו עצמותיכם יאמר מלך יעקב",
    "verse": 21,
    "source": "https://www.obohu.cz/bible/index.php?kom=TSK&k=Iz&kap=41&v=21&kv=21&styl=ALP#v21"
  },
  {
    "chapter": 41,
    "text": "יגישו ויגידו לנו את אשר תקרינה הראשנות מה הנה הגידו ונשימה לבנו ונדעה אחריתן או הבאות השמיענו",
    "verse": 22,
    "source": "https://www.obohu.cz/bible/index.php?kom=TSK&k=Iz&kap=41&v=22&kv=22&styl=ALP#v22"
  },
  {
    "chapter": 41,
    "text": "הגידו האתיות לאחור ונדעה כי אלהים אתם אף תיטיבו ותרעו ונשתעה ונרא (ונראה) יחדו",
    "verse": 23,
    "source": "https://www.obohu.cz/bible/index.php?kom=TSK&k=Iz&kap=41&v=23&kv=23&styl=ALP#v23"
  },
  {
    "chapter": 41,
    "text": "הן אתם מאין ופעלכם מאפע תועבה יבחר בכם  {פ}",
    "verse": 24,
    "source": "https://www.obohu.cz/bible/index.php?kom=TSK&k=Iz&kap=41&v=24&kv=24&styl=ALP#v24"
  },
  {
    "chapter": 41,
    "text": "העירותי מצפון ויאת ממזרח שמש יקרא בשמי ויבא סגנים כמו חמר וכמו יוצר ירמס טיט",
    "verse": 25,
    "source": "https://www.obohu.cz/bible/index.php?kom=TSK&k=Iz&kap=41&v=25&kv=25&styl=ALP#v25"
  },
  {
    "chapter": 41,
    "text": "מי הגיד מראש ונדעה ומלפנים ונאמר צדיק אף אין מגיד אף אין משמיע--אף אין שמע אמריכם",
    "verse": 26,
    "source": "https://www.obohu.cz/bible/index.php?kom=TSK&k=Iz&kap=41&v=26&kv=26&styl=ALP#v26"
  },
  {
    "chapter": 41,
    "text": "ראשון לציון הנה הנם ולירושלם מבשר אתן",
    "verse": 27,
    "source": "https://www.obohu.cz/bible/index.php?kom=TSK&k=Iz&kap=41&v=27&kv=27&styl=ALP#v27"
  },
  {
    "chapter": 41,
    "text": "וארא ואין איש ומאלה ואין יועץ ואשאלם וישיבו דבר",
    "verse": 28,
    "source": "https://www.obohu.cz/bible/index.php?kom=TSK&k=Iz&kap=41&v=28&kv=28&styl=ALP#v28"
  },
  {
    "chapter": 41,
    "text": "הן כלם און אפס מעשיהם רוח ותהו נסכיהם  {פ}",
    "verse": 29,
    "source": "https://www.obohu.cz/bible/index.php?kom=TSK&k=Iz&kap=41&v=29&kv=29&styl=ALP#v29"
  },
  {
    "chapter": 42,
    "text": "הן עבדי אתמך בו בחירי רצתה נפשי נתתי רוחי עליו משפט לגוים יוציא",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=42&v=1&kv=1&styl=ALP#v1"
  },
  {
    "chapter": 42,
    "text": "לא יצעק ולא ישא ולא ישמיע בחוץ קולו",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=42&v=2&kv=2&styl=ALP#v2"
  },
  {
    "chapter": 42,
    "text": "קנה רצוץ לא ישבור ופשתה כהה לא יכבנה לאמת יוציא משפט",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=42&v=3&kv=3&styl=ALP#v3"
  },
  {
    "chapter": 42,
    "text": "לא יכהה ולא ירוץ עד ישים בארץ משפט ולתורתו איים ייחלו  {פ}",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=42&v=4&kv=4&styl=ALP#v4"
  },
  {
    "chapter": 42,
    "text": "כה אמר האל יהוה בורא השמים ונוטיהם רקע הארץ וצאצאיה נתן נשמה לעם עליה ורוח להלכים בה",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=42&v=5&kv=5&styl=ALP#v5"
  },
  {
    "chapter": 42,
    "text": "אני יהוה קראתיך בצדק ואחזק בידך ואצרך ואתנך לברית עם--לאור גוים",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=42&v=6&kv=6&styl=ALP#v6"
  },
  {
    "chapter": 42,
    "text": "לפקח עינים עורות להוציא ממסגר אסיר מבית כלא ישבי חשך",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=42&v=7&kv=7&styl=ALP#v7"
  },
  {
    "chapter": 42,
    "text": "אני יהוה הוא שמי וכבודי לאחר לא אתן ותהלתי לפסילים",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=42&v=8&kv=8&styl=ALP#v8"
  },
  {
    "chapter": 42,
    "text": "הראשנות הנה באו וחדשות אני מגיד בטרם תצמחנה אשמיע אתכם  {פ}",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=42&v=9&kv=9&styl=ALP#v9"
  },
  {
    "chapter": 42,
    "text": "שירו ליהוה שיר חדש תהלתו מקצה הארץ יורדי הים ומלאו איים וישביהם",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=42&v=10&kv=10&styl=ALP#v10"
  },
  {
    "chapter": 42,
    "text": "ישאו מדבר ועריו חצרים תשב קדר ירנו ישבי סלע מראש הרים יצוחו",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=42&v=11&kv=11&styl=ALP#v11"
  },
  {
    "chapter": 42,
    "text": "ישימו ליהוה כבוד ותהלתו באיים יגידו",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=42&v=12&kv=12&styl=ALP#v12"
  },
  {
    "chapter": 42,
    "text": "יהוה כגבור יצא כאיש מלחמות יעיר קנאה יריע אף יצריח--על איביו יתגבר  {ס}",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=42&v=13&kv=13&styl=ALP#v13"
  },
  {
    "chapter": 42,
    "text": "החשיתי מעולם--אחריש אתאפק כיולדה אפעה אשם ואשאף יחד",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=42&v=14&kv=14&styl=ALP#v14"
  },
  {
    "chapter": 42,
    "text": "אחריב הרים וגבעות וכל עשבם אוביש ושמתי נהרות לאיים ואגמים אוביש",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=42&v=15&kv=15&styl=ALP#v15"
  },
  {
    "chapter": 42,
    "text": "והולכתי עורים בדרך לא ידעו--בנתיבות לא ידעו אדריכם אשים מחשך לפניהם לאור ומעקשים למישור--אלה הדברים עשיתם ולא עזבתים",
    "verse": 16,
    "source": "https://www.obohu.cz/bible/index.php?kom=TSK&k=Iz&kap=42&v=16&kv=16&styl=ALP#v16"
  },
  {
    "chapter": 42,
    "text": "נסגו אחור יבשו בשת הבטחים בפסל האמרים למסכה אתם אלהינו  {פ}",
    "verse": 17,
    "source": "https://www.obohu.cz/bible/index.php?kom=TSK&k=Iz&kap=42&v=17&kv=17&styl=ALP#v17"
  },
  {
    "chapter": 42,
    "text": "החרשים שמעו והעורים הביטו לראות",
    "verse": 18,
    "source": "https://www.obohu.cz/bible/index.php?kom=TSK&k=Iz&kap=42&v=18&kv=18&styl=ALP#v18"
  },
  {
    "chapter": 42,
    "text": "מי עור כי אם עבדי וחרש כמלאכי אשלח מי עור כמשלם ועור כעבד יהוה",
    "verse": 19,
    "source": "https://www.obohu.cz/bible/index.php?kom=TSK&k=Iz&kap=42&v=19&kv=19&styl=ALP#v19"
  },
  {
    "chapter": 42,
    "text": "ראית (ראות) רבות ולא תשמר פקוח אזנים ולא ישמע",
    "verse": 20,
    "source": "https://www.obohu.cz/bible/index.php?kom=TSK&k=Iz&kap=42&v=20&kv=20&styl=ALP#v20"
  },
  {
    "chapter": 42,
    "text": "יהוה חפץ למען צדקו יגדיל תורה ויאדיר",
    "verse": 21,
    "source": "https://www.obohu.cz/bible/index.php?kom=TSK&k=Iz&kap=42&v=21&kv=21&styl=ALP#v21"
  },
  {
    "chapter": 42,
    "text": "והוא עם בזוז ושסוי הפח בחורים כלם ובבתי כלאים החבאו היו לבז ואין מציל משסה ואין אמר השב",
    "verse": 22,
    "source": "https://www.obohu.cz/bible/index.php?kom=TSK&k=Iz&kap=42&v=22&kv=22&styl=ALP#v22"
  },
  {
    "chapter": 42,
    "text": "מי בכם יאזין זאת יקשב וישמע לאחור",
    "verse": 23,
    "source": "https://www.obohu.cz/bible/index.php?kom=TSK&k=Iz&kap=42&v=23&kv=23&styl=ALP#v23"
  },
  {
    "chapter": 42,
    "text": "מי נתן למשוסה (למשסה) יעקב וישראל לבזזים הלוא יהוה  זו חטאנו לו ולא אבו בדרכיו הלוך ולא שמעו בתורתו",
    "verse": 24,
    "source": "https://www.obohu.cz/bible/index.php?kom=TSK&k=Iz&kap=42&v=24&kv=24&styl=ALP#v24"
  },
  {
    "chapter": 42,
    "text": "וישפך עליו חמה אפו ועזוז מלחמה ותלהטהו מסביב ולא ידע ותבער בו ולא ישים על לב",
    "verse": 25,
    "source": "https://www.obohu.cz/bible/index.php?kom=TSK&k=Iz&kap=42&v=25&kv=25&styl=ALP#v25"
  },
  {
    "chapter": 43,
    "text": "ועתה כה אמר יהוה בראך יעקב ויצרך ישראל  אל תירא כי גאלתיך קראתי בשמך לי אתה",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=43&v=1&kv=1&styl=ALP#v1"
  },
  {
    "chapter": 43,
    "text": "כי תעבר במים אתך אני ובנהרות לא ישטפוך  כי תלך במו אש לא תכוה ולהבה לא תבער בך",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=43&v=2&kv=2&styl=ALP#v2"
  },
  {
    "chapter": 43,
    "text": "כי אני יהוה אלהיך קדוש ישראל מושיעך נתתי כפרך מצרים כוש וסבא תחתיך",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=43&v=3&kv=3&styl=ALP#v3"
  },
  {
    "chapter": 43,
    "text": "מאשר יקרת בעיני נכבדת ואני אהבתיך ואתן אדם תחתיך ולאמים תחת נפשך",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=43&v=4&kv=4&styl=ALP#v4"
  },
  {
    "chapter": 43,
    "text": "אל תירא כי אתך אני  ממזרח אביא זרעך וממערב אקבצך",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=43&v=5&kv=5&styl=ALP#v5"
  },
  {
    "chapter": 43,
    "text": "אמר לצפון תני ולתימן אל תכלאי הביאי בני מרחוק ובנותי מקצה הארץ",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=43&v=6&kv=6&styl=ALP#v6"
  },
  {
    "chapter": 43,
    "text": "כל הנקרא בשמי ולכבודי בראתיו  יצרתיו אף עשיתיו",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=43&v=7&kv=7&styl=ALP#v7"
  },
  {
    "chapter": 43,
    "text": "הוציא עם עור ועינים יש וחרשים ואזנים למו",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=43&v=8&kv=8&styl=ALP#v8"
  },
  {
    "chapter": 43,
    "text": "כל הגוים נקבצו יחדו ויאספו לאמים--מי בהם יגיד זאת וראשנות ישמיענו יתנו עדיהם ויצדקו וישמעו ויאמרו אמת",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=43&v=9&kv=9&styl=ALP#v9"
  },
  {
    "chapter": 43,
    "text": "אתם עדי נאם יהוה ועבדי אשר בחרתי  למען תדעו ותאמינו לי ותבינו כי אני הוא--לפני לא נוצר אל ואחרי לא יהיה  {ס}",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=43&v=10&kv=10&styl=ALP#v10"
  },
  {
    "chapter": 43,
    "text": "אנכי אנכי יהוה ואין מבלעדי מושיע",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=43&v=11&kv=11&styl=ALP#v11"
  },
  {
    "chapter": 43,
    "text": "אנכי הגדתי והושעתי והשמעתי--ואין בכם זר ואתם עדי נאם יהוה ואני אל",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=43&v=12&kv=12&styl=ALP#v12"
  },
  {
    "chapter": 43,
    "text": "גם מיום אני הוא ואין מידי מציל אפעל ומי ישיבנה  {ס}",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=43&v=13&kv=13&styl=ALP#v13"
  },
  {
    "chapter": 43,
    "text": "כה אמר יהוה גאלכם קדוש ישראל  למענכם שלחתי בבלה והורדתי בריחים כלם וכשדים באניות רנתם",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=43&v=14&kv=14&styl=ALP#v14"
  },
  {
    "chapter": 43,
    "text": "אני יהוה קדושכם בורא ישראל מלככם  {ס}",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=43&v=15&kv=15&styl=ALP#v15"
  },
  {
    "chapter": 43,
    "text": "כה אמר יהוה הנותן בים דרך ובמים עזים נתיבה",
    "verse": 16,
    "source": "https://www.obohu.cz/bible/index.php?kom=TSK&k=Iz&kap=43&v=16&kv=16&styl=ALP#v16"
  },
  {
    "chapter": 43,
    "text": "המוציא רכב וסוס חיל ועזוז יחדו ישכבו בל יקומו דעכו כפשתה כבו",
    "verse": 17,
    "source": "https://www.obohu.cz/bible/index.php?kom=TSK&k=Iz&kap=43&v=17&kv=17&styl=ALP#v17"
  },
  {
    "chapter": 43,
    "text": "אל תזכרו ראשנות וקדמניות אל תתבננו",
    "verse": 18,
    "source": "https://www.obohu.cz/bible/index.php?kom=TSK&k=Iz&kap=43&v=18&kv=18&styl=ALP#v18"
  },
  {
    "chapter": 43,
    "text": "הנני עשה חדשה עתה תצמח הלוא תדעוה אף אשים במדבר דרך בישמון נהרות",
    "verse": 19,
    "source": "https://www.obohu.cz/bible/index.php?kom=TSK&k=Iz&kap=43&v=19&kv=19&styl=ALP#v19"
  },
  {
    "chapter": 43,
    "text": "תכבדני חית השדה תנים ובנות יענה  כי נתתי במדבר מים נהרות בישימן להשקות עמי בחירי",
    "verse": 20,
    "source": "https://www.obohu.cz/bible/index.php?kom=TSK&k=Iz&kap=43&v=20&kv=20&styl=ALP#v20"
  },
  {
    "chapter": 43,
    "text": "עם זו יצרתי לי תהלתי יספרו  {ס}",
    "verse": 21,
    "source": "https://www.obohu.cz/bible/index.php?kom=TSK&k=Iz&kap=43&v=21&kv=21&styl=ALP#v21"
  },
  {
    "chapter": 43,
    "text": "ולא אתי קראת יעקב  כי יגעת בי ישראל",
    "verse": 22,
    "source": "https://www.obohu.cz/bible/index.php?kom=TSK&k=Iz&kap=43&v=22&kv=22&styl=ALP#v22"
  },
  {
    "chapter": 43,
    "text": "לא הביאת לי שה עלתיך וזבחיך לא כבדתני לא העבדתיך במנחה ולא הוגעתיך בלבונה",
    "verse": 23,
    "source": "https://www.obohu.cz/bible/index.php?kom=TSK&k=Iz&kap=43&v=23&kv=23&styl=ALP#v23"
  },
  {
    "chapter": 43,
    "text": "לא קנית לי בכסף קנה וחלב זבחיך לא הרויתני אך העבדתני בחטאותיך הוגעתני בעונתיך",
    "verse": 24,
    "source": "https://www.obohu.cz/bible/index.php?kom=TSK&k=Iz&kap=43&v=24&kv=24&styl=ALP#v24"
  },
  {
    "chapter": 43,
    "text": "אנכי אנכי הוא מחה פשעיך למעני  וחטאתיך לא אזכר",
    "verse": 25,
    "source": "https://www.obohu.cz/bible/index.php?kom=TSK&k=Iz&kap=43&v=25&kv=25&styl=ALP#v25"
  },
  {
    "chapter": 43,
    "text": "הזכירני נשפטה יחד ספר אתה למען תצדק",
    "verse": 26,
    "source": "https://www.obohu.cz/bible/index.php?kom=TSK&k=Iz&kap=43&v=26&kv=26&styl=ALP#v26"
  },
  {
    "chapter": 43,
    "text": "אביך הראשון חטא ומליציך פשעו בי",
    "verse": 27,
    "source": "https://www.obohu.cz/bible/index.php?kom=TSK&k=Iz&kap=43&v=27&kv=27&styl=ALP#v27"
  },
  {
    "chapter": 43,
    "text": "ואחלל שרי קדש ואתנה לחרם יעקב וישראל לגדופים  {פ}",
    "verse": 28,
    "source": "https://www.obohu.cz/bible/index.php?kom=TSK&k=Iz&kap=43&v=28&kv=28&styl=ALP#v28"
  },
  {
    "chapter": 44,
    "text": "ועתה שמע יעקב עבדי וישראל בחרתי בו",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=44&v=1&kv=1&styl=ALP#v1"
  },
  {
    "chapter": 44,
    "text": "כה אמר יהוה עשך ויצרך מבטן יעזרך  אל תירא עבדי יעקב וישרון בחרתי בו",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=44&v=2&kv=2&styl=ALP#v2"
  },
  {
    "chapter": 44,
    "text": "כי אצק מים על צמא ונזלים על יבשה אצק רוחי על זרעך וברכתי על צאצאיך",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=44&v=3&kv=3&styl=ALP#v3"
  },
  {
    "chapter": 44,
    "text": "וצמחו בבין חציר כערבים על יבלי מים",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=44&v=4&kv=4&styl=ALP#v4"
  },
  {
    "chapter": 44,
    "text": "זה יאמר ליהוה אני וזה יקרא בשם יעקב וזה יכתב ידו ליהוה ובשם ישראל יכנה  {פ}",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=44&v=5&kv=5&styl=ALP#v5"
  },
  {
    "chapter": 44,
    "text": "כה אמר יהוה מלך ישראל וגאלו יהוה צבאות  אני ראשון ואני אחרון ומבלעדי אין אלהים",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=44&v=6&kv=6&styl=ALP#v6"
  },
  {
    "chapter": 44,
    "text": "ומי כמוני יקרא ויגידה ויערכה לי משומי עם עולם ואתיות ואשר תבאנה יגידו למו",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=44&v=7&kv=7&styl=ALP#v7"
  },
  {
    "chapter": 44,
    "text": "אל תפחדו ואל תרהו--הלא מאז השמעתיך והגדתי ואתם עדי היש אלוה מבלעדי ואין צור בל ידעתי",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=44&v=8&kv=8&styl=ALP#v8"
  },
  {
    "chapter": 44,
    "text": "יצרי פסל כלם תהו וחמודיהם בל יועילו ועדיהם המה בל יראו ובל ידעו--למען יבשו",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=44&v=9&kv=9&styl=ALP#v9"
  },
  {
    "chapter": 44,
    "text": "מי יצר אל ופסל נסך--לבלתי הועיל",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=44&v=10&kv=10&styl=ALP#v10"
  },
  {
    "chapter": 44,
    "text": "הן כל חבריו יבשו וחרשים המה מאדם יתקבצו כלם יעמדו יפחדו יבשו יחד",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=44&v=11&kv=11&styl=ALP#v11"
  },
  {
    "chapter": 44,
    "text": "חרש ברזל מעצד ופעל בפחם ובמקבות יצרהו ויפעלהו בזרוע כחו--גם רעב ואין כח לא שתה מים וייעף",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=44&v=12&kv=12&styl=ALP#v12"
  },
  {
    "chapter": 44,
    "text": "חרש עצים נטה קו יתארהו בשרד יעשהו במקצעות ובמחוגה יתארהו ויעשהו כתבנית איש כתפארת אדם לשבת בית",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=44&v=13&kv=13&styl=ALP#v13"
  },
  {
    "chapter": 44,
    "text": "לכרת לו ארזים--ויקח תרזה ואלון ויאמץ לו בעצי יער נטע ארן וגשם יגדל",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=44&v=14&kv=14&styl=ALP#v14"
  },
  {
    "chapter": 44,
    "text": "והיה לאדם לבער ויקח מהם ויחם אף ישיק ואפה לחם אף יפעל אל וישתחו עשהו פסל ויסגד למו",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=44&v=15&kv=15&styl=ALP#v15"
  },
  {
    "chapter": 44,
    "text": "חציו שרף במו אש על חציו בשר יאכל יצלה צלי וישבע אף יחם ויאמר האח חמותי ראיתי אור",
    "verse": 16,
    "source": "https://www.obohu.cz/bible/index.php?kom=TSK&k=Iz&kap=44&v=16&kv=16&styl=ALP#v16"
  },
  {
    "chapter": 44,
    "text": "ושאריתו לאל עשה לפסלו יסגוד (יסגד) לו וישתחו ויתפלל אליו ויאמר הצילני כי אלי אתה",
    "verse": 17,
    "source": "https://www.obohu.cz/bible/index.php?kom=TSK&k=Iz&kap=44&v=17&kv=17&styl=ALP#v17"
  },
  {
    "chapter": 44,
    "text": "לא ידעו ולא יבינו  כי טח מראות עיניהם מהשכיל לבתם",
    "verse": 18,
    "source": "https://www.obohu.cz/bible/index.php?kom=TSK&k=Iz&kap=44&v=18&kv=18&styl=ALP#v18"
  },
  {
    "chapter": 44,
    "text": "ולא ישיב אל לבו ולא דעת ולא תבונה לאמר חציו שרפתי במו אש ואף אפיתי על גחליו לחם אצלה בשר ואכל ויתרו לתועבה אעשה לבול עץ אסגוד",
    "verse": 19,
    "source": "https://www.obohu.cz/bible/index.php?kom=TSK&k=Iz&kap=44&v=19&kv=19&styl=ALP#v19"
  },
  {
    "chapter": 44,
    "text": "רעה אפר לב הותל הטהו ולא יציל את נפשו ולא יאמר הלוא שקר בימיני  {ס}",
    "verse": 20,
    "source": "https://www.obohu.cz/bible/index.php?kom=TSK&k=Iz&kap=44&v=20&kv=20&styl=ALP#v20"
  },
  {
    "chapter": 44,
    "text": "זכר אלה יעקב וישראל כי עבדי אתה יצרתיך עבד לי אתה ישראל לא תנשני",
    "verse": 21,
    "source": "https://www.obohu.cz/bible/index.php?kom=TSK&k=Iz&kap=44&v=21&kv=21&styl=ALP#v21"
  },
  {
    "chapter": 44,
    "text": "מחיתי כעב פשעיך וכענן חטאותיך שובה אלי כי גאלתיך",
    "verse": 22,
    "source": "https://www.obohu.cz/bible/index.php?kom=TSK&k=Iz&kap=44&v=22&kv=22&styl=ALP#v22"
  },
  {
    "chapter": 44,
    "text": "רנו שמים כי עשה יהוה הריעו תחתיות ארץ פצחו הרים רנה יער וכל עץ בו  כי גאל יהוה יעקב ובישראל יתפאר  {ס}",
    "verse": 23,
    "source": "https://www.obohu.cz/bible/index.php?kom=TSK&k=Iz&kap=44&v=23&kv=23&styl=ALP#v23"
  },
  {
    "chapter": 44,
    "text": "כה אמר יהוה גאלך ויצרך מבטן  אנכי יהוה עשה כל--נטה שמים לבדי רקע הארץ מי אתי (מאתי)",
    "verse": 24,
    "source": "https://www.obohu.cz/bible/index.php?kom=TSK&k=Iz&kap=44&v=24&kv=24&styl=ALP#v24"
  },
  {
    "chapter": 44,
    "text": "מפר אתות בדים וקסמים יהולל משיב חכמים אחור ודעתם יסכל",
    "verse": 25,
    "source": "https://www.obohu.cz/bible/index.php?kom=TSK&k=Iz&kap=44&v=25&kv=25&styl=ALP#v25"
  },
  {
    "chapter": 44,
    "text": "מקים דבר עבדו ועצת מלאכיו ישלים האמר לירושלם תושב ולערי יהודה תבנינה וחרבותיה אקומם",
    "verse": 26,
    "source": "https://www.obohu.cz/bible/index.php?kom=TSK&k=Iz&kap=44&v=26&kv=26&styl=ALP#v26"
  },
  {
    "chapter": 44,
    "text": "האמר לצולה חרבי ונהרתיך אוביש",
    "verse": 27,
    "source": "https://www.obohu.cz/bible/index.php?kom=TSK&k=Iz&kap=44&v=27&kv=27&styl=ALP#v27"
  },
  {
    "chapter": 44,
    "text": "האמר לכורש רעי וכל חפצי ישלם ולאמר לירושלם תבנה והיכל תוסד  {פ}",
    "verse": 28,
    "source": "https://www.obohu.cz/bible/index.php?kom=TSK&k=Iz&kap=44&v=28&kv=28&styl=ALP#v28"
  },
  {
    "chapter": 45,
    "text": "כה אמר יהוה למשיחו לכורש אשר החזקתי בימינו לרד לפניו גוים ומתני מלכים אפתח--לפתח לפניו דלתים ושערים לא יסגרו",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=45&v=1&kv=1&styl=ALP#v1"
  },
  {
    "chapter": 45,
    "text": "אני לפניך אלך והדורים אושר (אישר) דלתות נחושה אשבר ובריחי ברזל אגדע",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=45&v=2&kv=2&styl=ALP#v2"
  },
  {
    "chapter": 45,
    "text": "ונתתי לך אוצרות חשך ומטמני מסתרים  למען תדע כי אני יהוה הקורא בשמך--אלהי ישראל",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=45&v=3&kv=3&styl=ALP#v3"
  },
  {
    "chapter": 45,
    "text": "למען עבדי יעקב וישראל בחירי ואקרא לך בשמך אכנך ולא ידעתני",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=45&v=4&kv=4&styl=ALP#v4"
  },
  {
    "chapter": 45,
    "text": "אני יהוה ואין עוד זולתי אין אלהים אאזרך ולא ידעתני",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=45&v=5&kv=5&styl=ALP#v5"
  },
  {
    "chapter": 45,
    "text": "למען ידעו ממזרח שמש וממערבה כי אפס בלעדי  אני יהוה ואין עוד",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=45&v=6&kv=6&styl=ALP#v6"
  },
  {
    "chapter": 45,
    "text": "יוצר אור ובורא חשך עשה שלום ובורא רע אני יהוה עשה כל אלה  {פ}",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=45&v=7&kv=7&styl=ALP#v7"
  },
  {
    "chapter": 45,
    "text": "הרעיפו שמים ממעל ושחקים יזלו צדק תפתח ארץ ויפרו ישע וצדקה תצמיח יחד--אני יהוה בראתיו  {ס}",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=45&v=8&kv=8&styl=ALP#v8"
  },
  {
    "chapter": 45,
    "text": "הוי רב את יצרו--חרש את חרשי אדמה היאמר חמר ליצרו מה תעשה ופעלך אין ידים לו  {ס}",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=45&v=9&kv=9&styl=ALP#v9"
  },
  {
    "chapter": 45,
    "text": "הוי אמר לאב מה תוליד ולאשה מה תחילין  {ס}",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=45&v=10&kv=10&styl=ALP#v10"
  },
  {
    "chapter": 45,
    "text": "כה אמר יהוה קדוש ישראל ויצרו  האתיות שאלוני על בני ועל פעל ידי תצוני",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=45&v=11&kv=11&styl=ALP#v11"
  },
  {
    "chapter": 45,
    "text": "אנכי עשיתי ארץ ואדם עליה בראתי אני ידי נטו שמים וכל צבאם צויתי",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=45&v=12&kv=12&styl=ALP#v12"
  },
  {
    "chapter": 45,
    "text": "אנכי העירתהו בצדק וכל דרכיו אישר הוא יבנה עירי וגלותי ישלח--לא במחיר ולא בשחד אמר יהוה צבאות  {ס}",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=45&v=13&kv=13&styl=ALP#v13"
  },
  {
    "chapter": 45,
    "text": "כה אמר יהוה יגיע מצרים וסחר כוש וסבאים אנשי מדה עליך יעברו ולך יהיו אחריך ילכו בזקים יעברו ואליך ישתחוו אליך יתפללו אך בך אל ואין עוד אפס אלהים",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=45&v=14&kv=14&styl=ALP#v14"
  },
  {
    "chapter": 45,
    "text": "אכן אתה אל מסתתר--אלהי ישראל מושיע",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=45&v=15&kv=15&styl=ALP#v15"
  },
  {
    "chapter": 45,
    "text": "בושו וגם נכלמו כלם  יחדו הלכו בכלמה חרשי צירים",
    "verse": 16,
    "source": "https://www.obohu.cz/bible/index.php?kom=TSK&k=Iz&kap=45&v=16&kv=16&styl=ALP#v16"
  },
  {
    "chapter": 45,
    "text": "ישראל נושע ביהוה תשועת עולמים  לא תבשו ולא תכלמו עד עולמי עד  {פ}",
    "verse": 17,
    "source": "https://www.obohu.cz/bible/index.php?kom=TSK&k=Iz&kap=45&v=17&kv=17&styl=ALP#v17"
  },
  {
    "chapter": 45,
    "text": "כי כה אמר יהוה בורא השמים הוא האלהים יצר הארץ ועשה הוא כוננה--לא תהו בראה לשבת יצרה אני יהוה ואין עוד",
    "verse": 18,
    "source": "https://www.obohu.cz/bible/index.php?kom=TSK&k=Iz&kap=45&v=18&kv=18&styl=ALP#v18"
  },
  {
    "chapter": 45,
    "text": "לא בסתר דברתי במקום ארץ חשך--לא אמרתי לזרע יעקב תהו בקשוני אני יהוה דבר צדק מגיד מישרים",
    "verse": 19,
    "source": "https://www.obohu.cz/bible/index.php?kom=TSK&k=Iz&kap=45&v=19&kv=19&styl=ALP#v19"
  },
  {
    "chapter": 45,
    "text": "הקבצו ובאו התנגשו יחדו פליטי הגוים לא ידעו הנשאים את עץ פסלם ומתפללים אל אל לא יושיע",
    "verse": 20,
    "source": "https://www.obohu.cz/bible/index.php?kom=TSK&k=Iz&kap=45&v=20&kv=20&styl=ALP#v20"
  },
  {
    "chapter": 45,
    "text": "הגידו והגישו אף יועצו יחדו  מי השמיע זאת מקדם מאז הגידה הלוא אני יהוה ואין עוד אלהים מבלעדי--אל צדיק ומושיע אין זולתי",
    "verse": 21,
    "source": "https://www.obohu.cz/bible/index.php?kom=TSK&k=Iz&kap=45&v=21&kv=21&styl=ALP#v21"
  },
  {
    "chapter": 45,
    "text": "פנו אלי והושעו כל אפסי ארץ  כי אני אל ואין עוד",
    "verse": 22,
    "source": "https://www.obohu.cz/bible/index.php?kom=TSK&k=Iz&kap=45&v=22&kv=22&styl=ALP#v22"
  },
  {
    "chapter": 45,
    "text": "בי נשבעתי--יצא מפי צדקה דבר ולא ישוב  כי לי תכרע כל ברך תשבע כל לשון",
    "verse": 23,
    "source": "https://www.obohu.cz/bible/index.php?kom=TSK&k=Iz&kap=45&v=23&kv=23&styl=ALP#v23"
  },
  {
    "chapter": 45,
    "text": "אך ביהוה לי אמר צדקות ועז עדיו יבוא ויבשו כל הנחרים בו",
    "verse": 24,
    "source": "https://www.obohu.cz/bible/index.php?kom=TSK&k=Iz&kap=45&v=24&kv=24&styl=ALP#v24"
  },
  {
    "chapter": 45,
    "text": "ביהוה יצדקו ויתהללו כל זרע ישראל",
    "verse": 25,
    "source": "https://www.obohu.cz/bible/index.php?kom=TSK&k=Iz&kap=45&v=25&kv=25&styl=ALP#v25"
  },
  {
    "chapter": 46,
    "text": "כרע בל קרס נבו--היו עצביהם לחיה ולבהמה נשאתיכם עמוסות משא לעיפה",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=46&v=1&kv=1&styl=ALP#v1"
  },
  {
    "chapter": 46,
    "text": "קרסו כרעו יחדו לא יכלו מלט משא ונפשם בשבי הלכה  {פ}",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=46&v=2&kv=2&styl=ALP#v2"
  },
  {
    "chapter": 46,
    "text": "שמעו אלי בית יעקב וכל שארית בית ישראל--העמסים מני בטן הנשאים מני רחם",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=46&v=3&kv=3&styl=ALP#v3"
  },
  {
    "chapter": 46,
    "text": "ועד זקנה אני הוא ועד שיבה אני אסבל אני עשיתי ואני אשא ואני אסבל ואמלט  {ס}",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=46&v=4&kv=4&styl=ALP#v4"
  },
  {
    "chapter": 46,
    "text": "למי תדמיוני ותשוו ותמשלוני ונדמה",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=46&v=5&kv=5&styl=ALP#v5"
  },
  {
    "chapter": 46,
    "text": "הזלים זהב מכיס וכסף בקנה ישקלו ישכרו צורף ויעשהו אל יסגדו אף ישתחוו",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=46&v=6&kv=6&styl=ALP#v6"
  },
  {
    "chapter": 46,
    "text": "ישאהו על כתף יסבלהו ויניחהו תחתיו ויעמד--ממקומו לא ימיש אף יצעק אליו ולא יענה מצרתו לא יושיענו  {ס}",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=46&v=7&kv=7&styl=ALP#v7"
  },
  {
    "chapter": 46,
    "text": "זכרו זאת והתאששו השיבו פושעים על לב",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=46&v=8&kv=8&styl=ALP#v8"
  },
  {
    "chapter": 46,
    "text": "זכרו ראשנות מעולם  כי אנכי אל ואין עוד אלהים ואפס כמוני",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=46&v=9&kv=9&styl=ALP#v9"
  },
  {
    "chapter": 46,
    "text": "מגיד מראשית אחרית ומקדם אשר לא נעשו אמר עצתי תקום וכל חפצי אעשה",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=46&v=10&kv=10&styl=ALP#v10"
  },
  {
    "chapter": 46,
    "text": "קרא ממזרח עיט מארץ מרחק איש עצתו (עצתי) אף דברתי אף אביאנה--יצרתי אף אעשנה  {ס}",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=46&v=11&kv=11&styl=ALP#v11"
  },
  {
    "chapter": 46,
    "text": "שמעו אלי אבירי לב--הרחוקים מצדקה",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=46&v=12&kv=12&styl=ALP#v12"
  },
  {
    "chapter": 46,
    "text": "קרבתי צדקתי לא תרחק ותשועתי לא תאחר ונתתי בציון תשועה לישראל תפארתי  {ס}",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=46&v=13&kv=13&styl=ALP#v13"
  },
  {
    "chapter": 47,
    "text": "רדי ושבי על עפר בתולת בת בבל--שבי לארץ אין כסא בת כשדים  כי לא תוסיפי יקראו לך רכה וענגה",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=47&v=1&kv=1&styl=ALP#v1"
  },
  {
    "chapter": 47,
    "text": "קחי רחים וטחני קמח גלי צמתך חשפי שבל גלי שוק עברי נהרות",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=47&v=2&kv=2&styl=ALP#v2"
  },
  {
    "chapter": 47,
    "text": "תגל ערותך--גם תראה חרפתך נקם אקח ולא אפגע אדם  {פ}",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=47&v=3&kv=3&styl=ALP#v3"
  },
  {
    "chapter": 47,
    "text": "גאלנו יהוה צבאות שמו--קדוש ישראל",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=47&v=4&kv=4&styl=ALP#v4"
  },
  {
    "chapter": 47,
    "text": "שבי דומם ובאי בחשך בת כשדים  כי לא תוסיפי יקראו לך גברת ממלכות",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=47&v=5&kv=5&styl=ALP#v5"
  },
  {
    "chapter": 47,
    "text": "קצפתי על עמי חללתי נחלתי ואתנם בידך לא שמת להם רחמים--על זקן הכבדת עלך מאד",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=47&v=6&kv=6&styl=ALP#v6"
  },
  {
    "chapter": 47,
    "text": "ותאמרי לעולם אהיה גברת--עד לא שמת אלה על לבך לא זכרת אחריתה  {פ}",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=47&v=7&kv=7&styl=ALP#v7"
  },
  {
    "chapter": 47,
    "text": "ועתה שמעי זאת עדינה היושבת לבטח האמרה בלבבה אני ואפסי עוד לא אשב אלמנה ולא אדע שכול",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=47&v=8&kv=8&styl=ALP#v8"
  },
  {
    "chapter": 47,
    "text": "ותבאנה לך שתי אלה רגע ביום אחד שכול ואלמן כתמם באו עליך ברב כשפיך בעצמת חבריך מאד",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=47&v=9&kv=9&styl=ALP#v9"
  },
  {
    "chapter": 47,
    "text": "ותבטחי ברעתך אמרת אין ראני--חכמתך ודעתך היא שובבתך ותאמרי בלבך אני ואפסי עוד",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=47&v=10&kv=10&styl=ALP#v10"
  },
  {
    "chapter": 47,
    "text": "ובא עליך רעה לא תדעי שחרה ותפל עליך הוה לא תוכלי כפרה ותבא עליך פתאם שאה לא תדעי",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=47&v=11&kv=11&styl=ALP#v11"
  },
  {
    "chapter": 47,
    "text": "עמדי נא בחבריך וברב כשפיך באשר יגעת מנעוריך אולי תוכלי הועיל אולי תערוצי",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=47&v=12&kv=12&styl=ALP#v12"
  },
  {
    "chapter": 47,
    "text": "נלאית ברב עצתיך יעמדו נא ויושיעך הברו (הברי) שמים החזים בכוכבים מודעים לחדשים מאשר יבאו עליך",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=47&v=13&kv=13&styl=ALP#v13"
  },
  {
    "chapter": 47,
    "text": "הנה היו כקש אש שרפתם לא יצילו את נפשם מיד להבה אין גחלת לחמם אור לשבת נגדו",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=47&v=14&kv=14&styl=ALP#v14"
  },
  {
    "chapter": 47,
    "text": "כן היו לך אשר יגעת סחריך מנעוריך איש לעברו תעו--אין מושיעך  {ס}",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=47&v=15&kv=15&styl=ALP#v15"
  },
  {
    "chapter": 48,
    "text": "שמעו זאת בית יעקב הנקראים בשם ישראל וממי יהודה יצאו הנשבעים בשם יהוה ובאלהי ישראל יזכירו--לא באמת ולא בצדקה",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=48&v=1&kv=1&styl=ALP#v1"
  },
  {
    "chapter": 48,
    "text": "כי מעיר הקדש נקראו ועל אלהי ישראל נסמכו  יהוה צבאות שמו  {ס}",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=48&v=2&kv=2&styl=ALP#v2"
  },
  {
    "chapter": 48,
    "text": "הראשנות מאז הגדתי ומפי יצאו ואשמיעם פתאם עשיתי ותבאנה",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=48&v=3&kv=3&styl=ALP#v3"
  },
  {
    "chapter": 48,
    "text": "מדעתי כי קשה אתה וגיד ברזל ערפך ומצחך נחושה",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=48&v=4&kv=4&styl=ALP#v4"
  },
  {
    "chapter": 48,
    "text": "ואגיד לך מאז בטרם תבוא השמעתיך--פן תאמר עצבי עשם ופסלי ונסכי צום",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=48&v=5&kv=5&styl=ALP#v5"
  },
  {
    "chapter": 48,
    "text": "שמעת חזה כלה ואתם הלוא תגידו  השמעתיך חדשות מעתה ונצרות ולא ידעתם",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=48&v=6&kv=6&styl=ALP#v6"
  },
  {
    "chapter": 48,
    "text": "עתה נבראו ולא מאז ולפני יום ולא שמעתם--פן תאמר הנה ידעתין",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=48&v=7&kv=7&styl=ALP#v7"
  },
  {
    "chapter": 48,
    "text": "גם לא שמעת גם לא ידעת--גם מאז לא פתחה אזנך  כי ידעתי בגוד תבגוד ופשע מבטן קרא לך",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=48&v=8&kv=8&styl=ALP#v8"
  },
  {
    "chapter": 48,
    "text": "למען שמי אאריך אפי ותהלתי אחטם לך--לבלתי הכריתך",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=48&v=9&kv=9&styl=ALP#v9"
  },
  {
    "chapter": 48,
    "text": "הנה צרפתיך ולא בכסף בחרתיך בכור עני",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=48&v=10&kv=10&styl=ALP#v10"
  },
  {
    "chapter": 48,
    "text": "למעני למעני אעשה כי איך יחל וכבודי לאחר לא אתן  {פ}",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=48&v=11&kv=11&styl=ALP#v11"
  },
  {
    "chapter": 48,
    "text": "שמע אלי יעקב וישראל מקראי  אני הוא אני ראשון אף אני אחרון",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=48&v=12&kv=12&styl=ALP#v12"
  },
  {
    "chapter": 48,
    "text": "אף ידי יסדה ארץ וימיני טפחה שמים קרא אני אליהם יעמדו יחדו",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=48&v=13&kv=13&styl=ALP#v13"
  },
  {
    "chapter": 48,
    "text": "הקבצו כלכם ושמעו מי בהם הגיד את אלה יהוה אהבו--יעשה חפצו בבבל וזרעו כשדים",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=48&v=14&kv=14&styl=ALP#v14"
  },
  {
    "chapter": 48,
    "text": "אני אני דברתי אף קראתיו הבאתיו והצליח דרכו",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=48&v=15&kv=15&styl=ALP#v15"
  },
  {
    "chapter": 48,
    "text": "קרבו אלי שמעו זאת לא מראש בסתר דברתי--מעת היותה שם אני ועתה אדני יהוה שלחני--ורוחו  {פ}",
    "verse": 16,
    "source": "https://www.obohu.cz/bible/index.php?kom=TSK&k=Iz&kap=48&v=16&kv=16&styl=ALP#v16"
  },
  {
    "chapter": 48,
    "text": "כה אמר יהוה גאלך קדוש ישראל  אני יהוה אלהיך מלמדך להועיל מדריכך בדרך תלך",
    "verse": 17,
    "source": "https://www.obohu.cz/bible/index.php?kom=TSK&k=Iz&kap=48&v=17&kv=17&styl=ALP#v17"
  },
  {
    "chapter": 48,
    "text": "לוא הקשבת למצותי ויהי כנהר שלומך וצדקתך כגלי הים",
    "verse": 18,
    "source": "https://www.obohu.cz/bible/index.php?kom=TSK&k=Iz&kap=48&v=18&kv=18&styl=ALP#v18"
  },
  {
    "chapter": 48,
    "text": "ויהי כחול זרעך וצאצאי מעיך כמעתיו לא יכרת ולא ישמד שמו מלפני  {ס}",
    "verse": 19,
    "source": "https://www.obohu.cz/bible/index.php?kom=TSK&k=Iz&kap=48&v=19&kv=19&styl=ALP#v19"
  },
  {
    "chapter": 48,
    "text": "צאו מבבל ברחו מכשדים בקול רנה הגידו השמיעו זאת הוציאוה עד קצה הארץ אמרו גאל יהוה עבדו יעקב",
    "verse": 20,
    "source": "https://www.obohu.cz/bible/index.php?kom=TSK&k=Iz&kap=48&v=20&kv=20&styl=ALP#v20"
  },
  {
    "chapter": 48,
    "text": "ולא צמאו בחרבות הוליכם--מים מצור הזיל למו ויבקע צור--ויזבו מים",
    "verse": 21,
    "source": "https://www.obohu.cz/bible/index.php?kom=TSK&k=Iz&kap=48&v=21&kv=21&styl=ALP#v21"
  },
  {
    "chapter": 48,
    "text": "אין שלום אמר יהוה לרשעים  {פ}",
    "verse": 22,
    "source": "https://www.obohu.cz/bible/index.php?kom=TSK&k=Iz&kap=48&v=22&kv=22&styl=ALP#v22"
  },
  {
    "chapter": 49,
    "text": "שמעו איים אלי והקשיבו לאמים מרחוק יהוה מבטן קראני ממעי אמי הזכיר שמי",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=49&v=1&kv=1&styl=ALP#v1"
  },
  {
    "chapter": 49,
    "text": "וישם פי כחרב חדה בצל ידו החביאני וישימני לחץ ברור באשפתו הסתירני",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=49&v=2&kv=2&styl=ALP#v2"
  },
  {
    "chapter": 49,
    "text": "ויאמר לי עבדי אתה--ישראל אשר בך אתפאר",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=49&v=3&kv=3&styl=ALP#v3"
  },
  {
    "chapter": 49,
    "text": "ואני אמרתי לריק יגעתי לתהו והבל כחי כליתי אכן משפטי את יהוה ופעלתי את אלהי  {ס}",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=49&v=4&kv=4&styl=ALP#v4"
  },
  {
    "chapter": 49,
    "text": "ועתה אמר יהוה יוצרי מבטן לעבד לו לשובב יעקב אליו וישראל לא (לו) יאסף ואכבד בעיני יהוה ואלהי היה עזי",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=49&v=5&kv=5&styl=ALP#v5"
  },
  {
    "chapter": 49,
    "text": "ויאמר נקל מהיותך לי עבד להקים את שבטי יעקב ונצירי (ונצורי) ישראל להשיב ונתתיך לאור גוים להיות ישועתי עד קצה הארץ  {ס}",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=49&v=6&kv=6&styl=ALP#v6"
  },
  {
    "chapter": 49,
    "text": "כה אמר יהוה גאל ישראל קדושו לבזה נפש למתעב גוי לעבד משלים מלכים יראו וקמו שרים וישתחוו--למען יהוה אשר נאמן קדש ישראל ויבחרך  {ס}",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=49&v=7&kv=7&styl=ALP#v7"
  },
  {
    "chapter": 49,
    "text": "כה אמר יהוה בעת רצון עניתיך וביום ישועה עזרתיך ואצרך ואתנך לברית עם להקים ארץ להנחיל נחלות שממות",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=49&v=8&kv=8&styl=ALP#v8"
  },
  {
    "chapter": 49,
    "text": "לאמר לאסורים צאו לאשר בחשך הגלו על דרכים ירעו ובכל שפיים מרעיתם",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=49&v=9&kv=9&styl=ALP#v9"
  },
  {
    "chapter": 49,
    "text": "לא ירעבו ולא יצמאו ולא יכם שרב ושמש  כי מרחמם ינהגם ועל מבועי מים ינהלם",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=49&v=10&kv=10&styl=ALP#v10"
  },
  {
    "chapter": 49,
    "text": "ושמתי כל הרי לדרך ומסלתי ירמון",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=49&v=11&kv=11&styl=ALP#v11"
  },
  {
    "chapter": 49,
    "text": "הנה אלה מרחוק יבאו והנה אלה מצפון ומים ואלה מארץ סינים",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=49&v=12&kv=12&styl=ALP#v12"
  },
  {
    "chapter": 49,
    "text": "רנו שמים וגילי ארץ יפצחו (ופצחו) הרים רנה  כי נחם יהוה עמו וענייו ירחם  {ס}",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=49&v=13&kv=13&styl=ALP#v13"
  },
  {
    "chapter": 49,
    "text": "ותאמר ציון עזבני יהוה ואדני שכחני",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=49&v=14&kv=14&styl=ALP#v14"
  },
  {
    "chapter": 49,
    "text": "התשכח אשה עולה מרחם בן בטנה גם אלה תשכחנה ואנכי לא אשכחך",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=49&v=15&kv=15&styl=ALP#v15"
  },
  {
    "chapter": 49,
    "text": "הן על כפים חקתיך חומתיך נגדי תמיד",
    "verse": 16,
    "source": "https://www.obohu.cz/bible/index.php?kom=TSK&k=Iz&kap=49&v=16&kv=16&styl=ALP#v16"
  },
  {
    "chapter": 49,
    "text": "מהרו בניך מהרסיך ומחריביך ממך יצאו",
    "verse": 17,
    "source": "https://www.obohu.cz/bible/index.php?kom=TSK&k=Iz&kap=49&v=17&kv=17&styl=ALP#v17"
  },
  {
    "chapter": 49,
    "text": "שאי סביב עיניך וראי כלם נקבצו באו לך חי אני נאם יהוה כי כלם כעדי תלבשי ותקשרים ככלה",
    "verse": 18,
    "source": "https://www.obohu.cz/bible/index.php?kom=TSK&k=Iz&kap=49&v=18&kv=18&styl=ALP#v18"
  },
  {
    "chapter": 49,
    "text": "כי חרבתיך ושממתיך וארץ הרסתך  כי עתה תצרי מיושב ורחקו מבלעיך",
    "verse": 19,
    "source": "https://www.obohu.cz/bible/index.php?kom=TSK&k=Iz&kap=49&v=19&kv=19&styl=ALP#v19"
  },
  {
    "chapter": 49,
    "text": "עוד יאמרו באזניך בני שכליך  צר לי המקום גשה לי ואשבה",
    "verse": 20,
    "source": "https://www.obohu.cz/bible/index.php?kom=TSK&k=Iz&kap=49&v=20&kv=20&styl=ALP#v20"
  },
  {
    "chapter": 49,
    "text": "ואמרת בלבבך מי ילד לי את אלה ואני שכולה וגלמודה גלה וסורה ואלה מי גדל--הן אני נשארתי לבדי אלה איפה הם  {פ}",
    "verse": 21,
    "source": "https://www.obohu.cz/bible/index.php?kom=TSK&k=Iz&kap=49&v=21&kv=21&styl=ALP#v21"
  },
  {
    "chapter": 49,
    "text": "כה אמר אדני יהוה הנה אשא אל גוים ידי ואל עמים ארים נסי והביאו בניך בחצן ובנתיך על כתף תנשאנה",
    "verse": 22,
    "source": "https://www.obohu.cz/bible/index.php?kom=TSK&k=Iz&kap=49&v=22&kv=22&styl=ALP#v22"
  },
  {
    "chapter": 49,
    "text": "והיו מלכים אמניך ושרותיהם מיניקתיך--אפים ארץ ישתחוו לך ועפר רגליך ילחכו וידעת כי אני יהוה אשר לא יבשו קוי  {ס}",
    "verse": 23,
    "source": "https://www.obohu.cz/bible/index.php?kom=TSK&k=Iz&kap=49&v=23&kv=23&styl=ALP#v23"
  },
  {
    "chapter": 49,
    "text": "היקח מגבור מלקוח ואם שבי צדיק ימלט  {ס}",
    "verse": 24,
    "source": "https://www.obohu.cz/bible/index.php?kom=TSK&k=Iz&kap=49&v=24&kv=24&styl=ALP#v24"
  },
  {
    "chapter": 49,
    "text": "כי כה אמר יהוה גם שבי גבור יקח ומלקוח עריץ ימלט ואת יריבך אנכי אריב ואת בניך אנכי אושיע",
    "verse": 25,
    "source": "https://www.obohu.cz/bible/index.php?kom=TSK&k=Iz&kap=49&v=25&kv=25&styl=ALP#v25"
  },
  {
    "chapter": 49,
    "text": "והאכלתי את מוניך את בשרם וכעסיס דמם ישכרון וידעו כל בשר כי אני יהוה מושיעך וגאלך אביר יעקב  {ס}",
    "verse": 26,
    "source": "https://www.obohu.cz/bible/index.php?kom=TSK&k=Iz&kap=49&v=26&kv=26&styl=ALP#v26"
  },
  {
    "chapter": 50,
    "text": "כה אמר יהוה אי זה ספר כריתות אמכם אשר שלחתיה או מי מנושי אשר מכרתי אתכם לו הן בעונתיכם נמכרתם ובפשעיכם שלחה אמכם",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=50&v=1&kv=1&styl=ALP#v1"
  },
  {
    "chapter": 50,
    "text": "מדוע באתי ואין איש קראתי ואין עונה--הקצור קצרה ידי מפדות ואם אין בי כח להציל הן בגערתי אחריב ים אשים נהרות מדבר תבאש דגתם מאין מים ותמת בצמא",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=50&v=2&kv=2&styl=ALP#v2"
  },
  {
    "chapter": 50,
    "text": "אלביש שמים קדרות ושק אשים כסותם  {פ}",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=50&v=3&kv=3&styl=ALP#v3"
  },
  {
    "chapter": 50,
    "text": "אדני יהוה נתן לי לשון למודים לדעת לעות את יעף דבר יעיר בבקר בבקר יעיר לי אזן לשמע כלמודים",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=50&v=4&kv=4&styl=ALP#v4"
  },
  {
    "chapter": 50,
    "text": "אדני יהוה פתח לי אזן ואנכי לא מריתי  אחור לא נסוגתי",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=50&v=5&kv=5&styl=ALP#v5"
  },
  {
    "chapter": 50,
    "text": "גוי נתתי למכים ולחיי למרטים פני לא הסתרתי מכלמות ורק",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=50&v=6&kv=6&styl=ALP#v6"
  },
  {
    "chapter": 50,
    "text": "ואדני יהוה יעזר לי על כן לא נכלמתי על כן שמתי פני כחלמיש ואדע כי לא אבוש",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=50&v=7&kv=7&styl=ALP#v7"
  },
  {
    "chapter": 50,
    "text": "קרוב מצדיקי--מי יריב אתי נעמדה יחד מי בעל משפטי יגש אלי",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=50&v=8&kv=8&styl=ALP#v8"
  },
  {
    "chapter": 50,
    "text": "הן אדני יהוה יעזר לי מי הוא ירשיעני הן כלם כבגד יבלו עש יאכלם  {ס}",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=50&v=9&kv=9&styl=ALP#v9"
  },
  {
    "chapter": 50,
    "text": "מי בכם ירא יהוה שמע בקול עבדו--אשר הלך חשכים ואין נגה לו יבטח בשם יהוה וישען באלהיו  {ס}",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=50&v=10&kv=10&styl=ALP#v10"
  },
  {
    "chapter": 50,
    "text": "הן כלכם קדחי אש מאזרי זיקות לכו באור אשכם ובזיקות בערתם--מידי היתה זאת לכם למעצבה תשכבון  {ס}",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=50&v=11&kv=11&styl=ALP#v11"
  },
  {
    "chapter": 51,
    "text": "שמעו אלי רדפי צדק מבקשי יהוה הביטו אל צור חצבתם ואל מקבת בור נקרתם",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=51&v=1&kv=1&styl=ALP#v1"
  },
  {
    "chapter": 51,
    "text": "הביטו אל אברהם אביכם ואל שרה תחוללכם  כי אחד קראתיו ואברכהו וארבהו",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=51&v=2&kv=2&styl=ALP#v2"
  },
  {
    "chapter": 51,
    "text": "כי נחם יהוה ציון נחם כל חרבתיה וישם מדברה כעדן וערבתה כגן יהוה ששון ושמחה ימצא בה תודה וקול זמרה  {ס}",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=51&v=3&kv=3&styl=ALP#v3"
  },
  {
    "chapter": 51,
    "text": "הקשיבו אלי עמי ולאומי אלי האזינו  כי תורה מאתי תצא ומשפטי לאור עמים ארגיע",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=51&v=4&kv=4&styl=ALP#v4"
  },
  {
    "chapter": 51,
    "text": "קרוב צדקי יצא ישעי וזרעי עמים ישפטו אלי איים יקוו ואל זרעי ייחלון",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=51&v=5&kv=5&styl=ALP#v5"
  },
  {
    "chapter": 51,
    "text": "שאו לשמים עיניכם והביטו אל הארץ מתחת כי שמים כעשן נמלחו והארץ כבגד תבלה--וישביה כמו כן ימותון וישועתי לעולם תהיה וצדקתי לא תחת  {פ}",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=51&v=6&kv=6&styl=ALP#v6"
  },
  {
    "chapter": 51,
    "text": "שמעו אלי ידעי צדק עם תורתי בלבם  אל תיראו חרפת אנוש ומגדפתם אל תחתו",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=51&v=7&kv=7&styl=ALP#v7"
  },
  {
    "chapter": 51,
    "text": "כי כבגד יאכלם עש וכצמר יאכלם סס וצדקתי לעולם תהיה וישועתי לדור דורים  {ס}",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=51&v=8&kv=8&styl=ALP#v8"
  },
  {
    "chapter": 51,
    "text": "עורי עורי לבשי עז זרוע יהוה--עורי כימי קדם דרות עולמים הלוא את היא המחצבת רהב מחוללת תנין",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=51&v=9&kv=9&styl=ALP#v9"
  },
  {
    "chapter": 51,
    "text": "הלוא את היא המחרבת ים מי תהום רבה השמה מעמקי ים--דרך לעבר גאולים",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=51&v=10&kv=10&styl=ALP#v10"
  },
  {
    "chapter": 51,
    "text": "ופדויי יהוה ישובון ובאו ציון ברנה ושמחת עולם על ראשם ששון ושמחה ישיגון נסו יגון ואנחה  {ס}",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=51&v=11&kv=11&styl=ALP#v11"
  },
  {
    "chapter": 51,
    "text": "אנכי אנכי הוא מנחמכם מי את ותיראי מאנוש ימות ומבן אדם חציר ינתן",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=51&v=12&kv=12&styl=ALP#v12"
  },
  {
    "chapter": 51,
    "text": "ותשכח יהוה עשך נוטה שמים ויסד ארץ ותפחד תמיד כל היום מפני חמת המציק כאשר כונן להשחית ואיה חמת המציק",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=51&v=13&kv=13&styl=ALP#v13"
  },
  {
    "chapter": 51,
    "text": "מהר צעה להפתח ולא ימות לשחת ולא יחסר לחמו",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=51&v=14&kv=14&styl=ALP#v14"
  },
  {
    "chapter": 51,
    "text": "ואנכי יהוה אלהיך רגע הים ויהמו גליו יהוה צבאות שמו",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=51&v=15&kv=15&styl=ALP#v15"
  },
  {
    "chapter": 51,
    "text": "ואשם דברי בפיך ובצל ידי כסיתיך לנטע שמים וליסד ארץ ולאמר לציון עמי אתה  {ס}",
    "verse": 16,
    "source": "https://www.obohu.cz/bible/index.php?kom=TSK&k=Iz&kap=51&v=16&kv=16&styl=ALP#v16"
  },
  {
    "chapter": 51,
    "text": "התעוררי התעוררי קומי ירושלם אשר שתית מיד יהוה את כוס חמתו את קבעת כוס התרעלה שתית--מצית",
    "verse": 17,
    "source": "https://www.obohu.cz/bible/index.php?kom=TSK&k=Iz&kap=51&v=17&kv=17&styl=ALP#v17"
  },
  {
    "chapter": 51,
    "text": "אין מנהל לה מכל בנים ילדה ואין מחזיק בידה מכל בנים גדלה",
    "verse": 18,
    "source": "https://www.obohu.cz/bible/index.php?kom=TSK&k=Iz&kap=51&v=18&kv=18&styl=ALP#v18"
  },
  {
    "chapter": 51,
    "text": "שתים הנה קראתיך מי ינוד לך השד והשבר והרעב והחרב מי אנחמך",
    "verse": 19,
    "source": "https://www.obohu.cz/bible/index.php?kom=TSK&k=Iz&kap=51&v=19&kv=19&styl=ALP#v19"
  },
  {
    "chapter": 51,
    "text": "בניך עלפו שכבו בראש כל חוצות--כתוא מכמר המלאים חמת יהוה גערת אלהיך",
    "verse": 20,
    "source": "https://www.obohu.cz/bible/index.php?kom=TSK&k=Iz&kap=51&v=20&kv=20&styl=ALP#v20"
  },
  {
    "chapter": 51,
    "text": "לכן שמעי נא זאת עניה ושכרת ולא מיין  {פ}",
    "verse": 21,
    "source": "https://www.obohu.cz/bible/index.php?kom=TSK&k=Iz&kap=51&v=21&kv=21&styl=ALP#v21"
  },
  {
    "chapter": 51,
    "text": "כה אמר אדניך יהוה ואלהיך יריב עמו הנה לקחתי מידך את כוס התרעלה--את קבעת כוס חמתי לא תוסיפי לשתותה עוד",
    "verse": 22,
    "source": "https://www.obohu.cz/bible/index.php?kom=TSK&k=Iz&kap=51&v=22&kv=22&styl=ALP#v22"
  },
  {
    "chapter": 51,
    "text": "ושמתיה ביד מוגיך אשר אמרו לנפשך שחי ונעברה ותשימי כארץ גוך וכחוץ לעברים  {פ}",
    "verse": 23,
    "source": "https://www.obohu.cz/bible/index.php?kom=TSK&k=Iz&kap=51&v=23&kv=23&styl=ALP#v23"
  },
  {
    "chapter": 52,
    "text": "עורי עורי לבשי עזך ציון  לבשי בגדי תפארתך ירושלם עיר הקדש--כי לא יוסיף יבא בך עוד ערל וטמא",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=52&v=1&kv=1&styl=ALP#v1"
  },
  {
    "chapter": 52,
    "text": "התנערי מעפר קומי שבי ירושלם התפתחו (התפתחי) מוסרי צוארך שביה בת ציון  {ס}",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=52&v=2&kv=2&styl=ALP#v2"
  },
  {
    "chapter": 52,
    "text": "כי כה אמר יהוה חנם נמכרתם ולא בכסף תגאלו  {ס}",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=52&v=3&kv=3&styl=ALP#v3"
  },
  {
    "chapter": 52,
    "text": "כי כה אמר אדני יהוה מצרים ירד עמי בראשנה לגור שם ואשור באפס עשקו",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=52&v=4&kv=4&styl=ALP#v4"
  },
  {
    "chapter": 52,
    "text": "ועתה מה לי פה נאם יהוה כי לקח עמי חנם משלו יהילילו נאם יהוה ותמיד כל היום שמי מנאץ",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=52&v=5&kv=5&styl=ALP#v5"
  },
  {
    "chapter": 52,
    "text": "לכן ידע עמי שמי לכן ביום ההוא כי אני הוא המדבר הנני  {ס}",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=52&v=6&kv=6&styl=ALP#v6"
  },
  {
    "chapter": 52,
    "text": "מה נאוו על ההרים רגלי מבשר משמיע שלום מבשר טוב--משמיע ישועה אמר לציון מלך אלהיך",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=52&v=7&kv=7&styl=ALP#v7"
  },
  {
    "chapter": 52,
    "text": "קול צפיך נשאו קול יחדו ירננו  כי עין בעין יראו בשוב יהוה ציון",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=52&v=8&kv=8&styl=ALP#v8"
  },
  {
    "chapter": 52,
    "text": "פצחו רננו יחדו חרבות ירושלם  כי נחם יהוה עמו גאל ירושלם",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=52&v=9&kv=9&styl=ALP#v9"
  },
  {
    "chapter": 52,
    "text": "חשף יהוה את זרוע קדשו לעיני כל הגוים וראו כל אפסי ארץ את ישועת אלהינו  {ס}",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=52&v=10&kv=10&styl=ALP#v10"
  },
  {
    "chapter": 52,
    "text": "סורו סורו צאו משם טמא אל תגעו צאו מתוכה--הברו נשאי כלי יהוה",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=52&v=11&kv=11&styl=ALP#v11"
  },
  {
    "chapter": 52,
    "text": "כי לא בחפזון תצאו ובמנוסה לא תלכון  כי הלך לפניכם יהוה ומאספכם אלהי ישראל  {ס}",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=52&v=12&kv=12&styl=ALP#v12"
  },
  {
    "chapter": 52,
    "text": "הנה ישכיל עבדי ירום ונשא וגבה מאד",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=52&v=13&kv=13&styl=ALP#v13"
  },
  {
    "chapter": 52,
    "text": "כאשר שממו עליך רבים כן משחת מאיש מראהו ותארו מבני אדם",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=52&v=14&kv=14&styl=ALP#v14"
  },
  {
    "chapter": 52,
    "text": "כן יזה גוים רבים עליו יקפצו מלכים פיהם  כי אשר לא ספר להם ראו ואשר לא שמעו התבוננו  {ס}",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=52&v=15&kv=15&styl=ALP#v15"
  },
  {
    "chapter": 53,
    "text": "מי האמין לשמעתנו וזרוע יהוה על מי נגלתה",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=53&v=1&kv=1&styl=ALP#v1"
  },
  {
    "chapter": 53,
    "text": "ויעל כיונק לפניו וכשרש מארץ ציה--לא תאר לו ולא הדר ונראהו ולא מראה ונחמדהו",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=53&v=2&kv=2&styl=ALP#v2"
  },
  {
    "chapter": 53,
    "text": "נבזה וחדל אישים איש מכאבות וידוע חלי וכמסתר פנים ממנו נבזה ולא חשבנהו",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=53&v=3&kv=3&styl=ALP#v3"
  },
  {
    "chapter": 53,
    "text": "אכן חלינו הוא נשא ומכאבינו סבלם ואנחנו חשבנהו נגוע מכה אלהים ומענה",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=53&v=4&kv=4&styl=ALP#v4"
  },
  {
    "chapter": 53,
    "text": "והוא מחלל מפשענו מדכא מעונתינו מוסר שלומנו עליו ובחברתו נרפא לנו",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=53&v=5&kv=5&styl=ALP#v5"
  },
  {
    "chapter": 53,
    "text": "כלנו כצאן תעינו איש לדרכו פנינו ויהוה הפגיע בו את עון כלנו",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=53&v=6&kv=6&styl=ALP#v6"
  },
  {
    "chapter": 53,
    "text": "נגש והוא נענה ולא יפתח פיו כשה לטבח יובל וכרחל לפני גזזיה נאלמה ולא יפתח פיו",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=53&v=7&kv=7&styl=ALP#v7"
  },
  {
    "chapter": 53,
    "text": "מעצר וממשפט לקח ואת דורו מי ישוחח  כי נגזר מארץ חיים מפשע עמי נגע למו",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=53&v=8&kv=8&styl=ALP#v8"
  },
  {
    "chapter": 53,
    "text": "ויתן את רשעים קברו ואת עשיר במתיו על לא חמס עשה ולא מרמה בפיו",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=53&v=9&kv=9&styl=ALP#v9"
  },
  {
    "chapter": 53,
    "text": "ויהוה חפץ דכאו החלי--אם תשים אשם נפשו יראה זרע יאריך ימים וחפץ יהוה בידו יצלח",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=53&v=10&kv=10&styl=ALP#v10"
  },
  {
    "chapter": 53,
    "text": "מעמל נפשו יראה ישבע--בדעתו יצדיק צדיק עבדי לרבים ועונתם הוא יסבל",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=53&v=11&kv=11&styl=ALP#v11"
  },
  {
    "chapter": 53,
    "text": "לכן אחלק לו ברבים ואת עצומים יחלק שלל תחת אשר הערה למות נפשו ואת פשעים נמנה והוא חטא רבים נשא ולפשעים יפגיע  {פ}",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=53&v=12&kv=12&styl=ALP#v12"
  },
  {
    "chapter": 54,
    "text": "רני עקרה לא ילדה פצחי רנה וצהלי לא חלה כי רבים בני שוממה מבני בעולה אמר יהוה",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=54&v=1&kv=1&styl=ALP#v1"
  },
  {
    "chapter": 54,
    "text": "הרחיבי מקום אהלך ויריעות משכנותיך יטו--אל תחשכי האריכי מיתריך ויתדתיך חזקי",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=54&v=2&kv=2&styl=ALP#v2"
  },
  {
    "chapter": 54,
    "text": "כי ימין ושמאול תפרצי וזרעך גוים יירש וערים נשמות יושיבו",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=54&v=3&kv=3&styl=ALP#v3"
  },
  {
    "chapter": 54,
    "text": "אל תיראי כי לא תבושי ואל תכלמי כי לא תחפירי  כי בשת עלומיך תשכחי וחרפת אלמנותיך לא תזכרי עוד",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=54&v=4&kv=4&styl=ALP#v4"
  },
  {
    "chapter": 54,
    "text": "כי בעליך עשיך יהוה צבאות שמו וגאלך קדוש ישראל אלהי כל הארץ יקרא",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=54&v=5&kv=5&styl=ALP#v5"
  },
  {
    "chapter": 54,
    "text": "כי כאשה עזובה ועצובת רוח קראך יהוה ואשת נעורים כי תמאס אמר אלהיך",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=54&v=6&kv=6&styl=ALP#v6"
  },
  {
    "chapter": 54,
    "text": "ברגע קטן עזבתיך וברחמים גדלים אקבצך",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=54&v=7&kv=7&styl=ALP#v7"
  },
  {
    "chapter": 54,
    "text": "בשצף קצף הסתרתי פני רגע ממך ובחסד עולם רחמתיך--אמר גאלך יהוה  {ס}",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=54&v=8&kv=8&styl=ALP#v8"
  },
  {
    "chapter": 54,
    "text": "כי מי נח זאת לי אשר נשבעתי מעבר מי נח עוד על הארץ--כן נשבעתי מקצף עליך ומגער בך",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=54&v=9&kv=9&styl=ALP#v9"
  },
  {
    "chapter": 54,
    "text": "כי ההרים ימושו והגבעות תמוטינה--וחסדי מאתך לא ימוש וברית שלומי לא תמוט אמר מרחמך יהוה  {ס}",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=54&v=10&kv=10&styl=ALP#v10"
  },
  {
    "chapter": 54,
    "text": "עניה סערה לא נחמה הנה אנכי מרביץ בפוך אבניך ויסדתיך בספירים",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=54&v=11&kv=11&styl=ALP#v11"
  },
  {
    "chapter": 54,
    "text": "ושמתי כדכד שמשתיך ושעריך לאבני אקדח וכל גבולך לאבני חפץ",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=54&v=12&kv=12&styl=ALP#v12"
  },
  {
    "chapter": 54,
    "text": "וכל בניך למודי יהוה ורב שלום בניך",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=54&v=13&kv=13&styl=ALP#v13"
  },
  {
    "chapter": 54,
    "text": "בצדקה תכונני רחקי מעשק כי לא תיראי וממחתה כי לא תקרב אליך",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=54&v=14&kv=14&styl=ALP#v14"
  },
  {
    "chapter": 54,
    "text": "הן גור יגור אפס מאותי--מי גר אתך עליך יפול",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=54&v=15&kv=15&styl=ALP#v15"
  },
  {
    "chapter": 54,
    "text": "הן (הנה) אנכי בראתי חרש--נפח באש פחם ומוציא כלי למעשהו ואנכי בראתי משחית לחבל",
    "verse": 16,
    "source": "https://www.obohu.cz/bible/index.php?kom=TSK&k=Iz&kap=54&v=16&kv=16&styl=ALP#v16"
  },
  {
    "chapter": 54,
    "text": "כל כלי יוצר עליך לא יצלח וכל לשון תקום אתך למשפט תרשיעי זאת נחלת עבדי יהוה וצדקתם מאתי--נאם יהוה  {ס}",
    "verse": 17,
    "source": "https://www.obohu.cz/bible/index.php?kom=TSK&k=Iz&kap=54&v=17&kv=17&styl=ALP#v17"
  },
  {
    "chapter": 55,
    "text": "הוי כל צמא לכו למים ואשר אין לו כסף לכו שברו ואכלו ולכו שברו בלוא כסף ובלוא מחיר יין וחלב",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=55&v=1&kv=1&styl=ALP#v1"
  },
  {
    "chapter": 55,
    "text": "למה תשקלו כסף בלוא לחם ויגיעכם בלוא לשבעה שמעו שמוע אלי ואכלו טוב ותתענג בדשן נפשכם",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=55&v=2&kv=2&styl=ALP#v2"
  },
  {
    "chapter": 55,
    "text": "הטו אזנכם ולכו אלי שמעו ותחי נפשכם ואכרתה לכם ברית עולם חסדי דוד הנאמנים",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=55&v=3&kv=3&styl=ALP#v3"
  },
  {
    "chapter": 55,
    "text": "הן עד לאומים נתתיו נגיד ומצוה לאמים",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=55&v=4&kv=4&styl=ALP#v4"
  },
  {
    "chapter": 55,
    "text": "הן גוי לא תדע תקרא וגוי לא ידעוך אליך ירוצו--למען יהוה אלהיך ולקדוש ישראל כי פארך  {ס}",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=55&v=5&kv=5&styl=ALP#v5"
  },
  {
    "chapter": 55,
    "text": "דרשו יהוה בהמצאו קראהו בהיותו קרוב",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=55&v=6&kv=6&styl=ALP#v6"
  },
  {
    "chapter": 55,
    "text": "יעזב רשע דרכו ואיש און מחשבתיו וישב אל יהוה וירחמהו ואל אלהינו כי ירבה לסלוח",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=55&v=7&kv=7&styl=ALP#v7"
  },
  {
    "chapter": 55,
    "text": "כי לא מחשבותי מחשבותיכם ולא דרכיכם דרכי--נאם יהוה",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=55&v=8&kv=8&styl=ALP#v8"
  },
  {
    "chapter": 55,
    "text": "כי גבהו שמים מארץ--כן גבהו דרכי מדרכיכם ומחשבתי ממחשבתיכם",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=55&v=9&kv=9&styl=ALP#v9"
  },
  {
    "chapter": 55,
    "text": "כי כאשר ירד הגשם והשלג מן השמים ושמה לא ישוב--כי אם הרוה את הארץ והולידה והצמיחה ונתן זרע לזרע ולחם לאכל",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=55&v=10&kv=10&styl=ALP#v10"
  },
  {
    "chapter": 55,
    "text": "כן יהיה דברי אשר יצא מפי לא ישוב אלי ריקם  כי אם עשה את אשר חפצתי והצליח אשר שלחתיו",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=55&v=11&kv=11&styl=ALP#v11"
  },
  {
    "chapter": 55,
    "text": "כי בשמחה תצאו ובשלום תובלון ההרים והגבעות יפצחו לפניכם רנה וכל עצי השדה ימחאו כף",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=55&v=12&kv=12&styl=ALP#v12"
  },
  {
    "chapter": 55,
    "text": "תחת הנעצוץ יעלה ברוש תחת (ותחת) הסרפד יעלה הדס והיה ליהוה לשם לאות עולם לא יכרת  {פ}",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=55&v=13&kv=13&styl=ALP#v13"
  },
  {
    "chapter": 56,
    "text": "כה אמר יהוה שמרו משפט ועשו צדקה  כי קרובה ישועתי לבוא וצדקתי להגלות",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=56&v=1&kv=1&styl=ALP#v1"
  },
  {
    "chapter": 56,
    "text": "אשרי אנוש יעשה זאת ובן אדם יחזיק בה--שמר שבת מחללו ושמר ידו מעשות כל רע  {ס}",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=56&v=2&kv=2&styl=ALP#v2"
  },
  {
    "chapter": 56,
    "text": "ואל יאמר בן הנכר הנלוה אל יהוה לאמר הבדל יבדילני יהוה מעל עמו ואל יאמר הסריס הן אני עץ יבש  {פ}",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=56&v=3&kv=3&styl=ALP#v3"
  },
  {
    "chapter": 56,
    "text": "כי כה אמר יהוה לסריסים אשר ישמרו את שבתותי ובחרו באשר חפצתי ומחזיקים בבריתי",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=56&v=4&kv=4&styl=ALP#v4"
  },
  {
    "chapter": 56,
    "text": "ונתתי להם בביתי ובחומתי יד ושם--טוב מבנים ומבנות  שם עולם אתן לו אשר לא יכרת  {ס}",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=56&v=5&kv=5&styl=ALP#v5"
  },
  {
    "chapter": 56,
    "text": "ובני הנכר הנלוים על יהוה לשרתו ולאהבה את שם יהוה להיות לו לעבדים--כל שמר שבת מחללו ומחזיקים בבריתי",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=56&v=6&kv=6&styl=ALP#v6"
  },
  {
    "chapter": 56,
    "text": "והביאותים אל הר קדשי ושמחתים בבית תפלתי--עולתיהם וזבחיהם לרצון על מזבחי  כי ביתי בית תפלה יקרא לכל העמים",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=56&v=7&kv=7&styl=ALP#v7"
  },
  {
    "chapter": 56,
    "text": "נאם אדני יהוה מקבץ נדחי ישראל  עוד אקבץ עליו לנקבציו",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=56&v=8&kv=8&styl=ALP#v8"
  },
  {
    "chapter": 56,
    "text": "כל חיתו שדי אתיו לאכל כל חיתו ביער  {פ}",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=56&v=9&kv=9&styl=ALP#v9"
  },
  {
    "chapter": 56,
    "text": "צפו עורים כלם לא ידעו--כלם כלבים אלמים לא יוכלו לנבח הזים שכבים אהבי לנום",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=56&v=10&kv=10&styl=ALP#v10"
  },
  {
    "chapter": 56,
    "text": "והכלבים עזי נפש לא ידעו שבעה והמה רעים לא ידעו הבין כלם לדרכם פנו איש לבצעו מקצהו",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=56&v=11&kv=11&styl=ALP#v11"
  },
  {
    "chapter": 56,
    "text": "אתיו אקחה יין ונסבאה שכר והיה כזה יום מחר גדול יתר מאד",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=56&v=12&kv=12&styl=ALP#v12"
  },
  {
    "chapter": 57,
    "text": "הצדיק אבד ואין איש שם על לב ואנשי חסד נאספים באין מבין כי מפני הרעה נאסף הצדיק",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=57&v=1&kv=1&styl=ALP#v1"
  },
  {
    "chapter": 57,
    "text": "יבוא שלום ינוחו על משכבותם הלך נכחו  {ס}",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=57&v=2&kv=2&styl=ALP#v2"
  },
  {
    "chapter": 57,
    "text": "ואתם קרבו הנה בני עננה זרע מנאף ותזנה",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=57&v=3&kv=3&styl=ALP#v3"
  },
  {
    "chapter": 57,
    "text": "על מי תתענגו--על מי תרחיבו פה תאריכו לשון הלוא אתם ילדי פשע זרע שקר",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=57&v=4&kv=4&styl=ALP#v4"
  },
  {
    "chapter": 57,
    "text": "הנחמים באלים תחת כל עץ רענן שחטי הילדים בנחלים תחת סעפי הסלעים",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=57&v=5&kv=5&styl=ALP#v5"
  },
  {
    "chapter": 57,
    "text": "בחלקי נחל חלקך הם הם גורלך גם להם שפכת נסך העלית מנחה--העל אלה אנחם",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=57&v=6&kv=6&styl=ALP#v6"
  },
  {
    "chapter": 57,
    "text": "על הר גבה ונשא שמת משכבך גם שם עלית לזבח זבח",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=57&v=7&kv=7&styl=ALP#v7"
  },
  {
    "chapter": 57,
    "text": "ואחר הדלת והמזוזה שמת זכרונך  כי מאתי גלית ותעלי הרחבת משכבך ותכרת לך מהם--אהבת משכבם יד חזית",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=57&v=8&kv=8&styl=ALP#v8"
  },
  {
    "chapter": 57,
    "text": "ותשרי למלך בשמן ותרבי רקחיך ותשלחי צריך עד מרחק ותשפילי עד שאול",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=57&v=9&kv=9&styl=ALP#v9"
  },
  {
    "chapter": 57,
    "text": "ברב דרכך יגעת לא אמרת נואש חית ידך מצאת על כן לא חלית",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=57&v=10&kv=10&styl=ALP#v10"
  },
  {
    "chapter": 57,
    "text": "ואת מי דאגת ותיראי כי תכזבי ואותי לא זכרת לא שמת על לבך הלא אני מחשה ומעלם ואותי לא תיראי",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=57&v=11&kv=11&styl=ALP#v11"
  },
  {
    "chapter": 57,
    "text": "אני אגיד צדקתך ואת מעשיך ולא יועילוך",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=57&v=12&kv=12&styl=ALP#v12"
  },
  {
    "chapter": 57,
    "text": "בזעקך יצילך קבוציך ואת כלם ישא רוח יקח הבל והחוסה בי ינחל ארץ ויירש הר קדשי",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=57&v=13&kv=13&styl=ALP#v13"
  },
  {
    "chapter": 57,
    "text": "ואמר סלו סלו פנו דרך הרימו מכשול מדרך עמי  {ס}",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=57&v=14&kv=14&styl=ALP#v14"
  },
  {
    "chapter": 57,
    "text": "כי כה אמר רם ונשא שכן עד וקדוש שמו--מרום וקדוש אשכון ואת דכא ושפל רוח להחיות רוח שפלים ולהחיות לב נדכאים",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=57&v=15&kv=15&styl=ALP#v15"
  },
  {
    "chapter": 57,
    "text": "כי לא לעולם אריב ולא לנצח אקצוף  כי רוח מלפני יעטוף ונשמות אני עשיתי",
    "verse": 16,
    "source": "https://www.obohu.cz/bible/index.php?kom=TSK&k=Iz&kap=57&v=16&kv=16&styl=ALP#v16"
  },
  {
    "chapter": 57,
    "text": "בעון בצעו קצפתי ואכהו הסתר ואקצף וילך שובב בדרך לבו",
    "verse": 17,
    "source": "https://www.obohu.cz/bible/index.php?kom=TSK&k=Iz&kap=57&v=17&kv=17&styl=ALP#v17"
  },
  {
    "chapter": 57,
    "text": "דרכיו ראיתי וארפאהו ואנחהו ואשלם נחמים לו ולאבליו",
    "verse": 18,
    "source": "https://www.obohu.cz/bible/index.php?kom=TSK&k=Iz&kap=57&v=18&kv=18&styl=ALP#v18"
  },
  {
    "chapter": 57,
    "text": "בורא נוב (ניב) שפתים שלום שלום לרחוק ולקרוב אמר יהוה--ורפאתיו",
    "verse": 19,
    "source": "https://www.obohu.cz/bible/index.php?kom=TSK&k=Iz&kap=57&v=19&kv=19&styl=ALP#v19"
  },
  {
    "chapter": 57,
    "text": "והרשעים כים נגרש  כי השקט לא יוכל ויגרשו מימיו רפש וטיט",
    "verse": 20,
    "source": "https://www.obohu.cz/bible/index.php?kom=TSK&k=Iz&kap=57&v=20&kv=20&styl=ALP#v20"
  },
  {
    "chapter": 57,
    "text": "אין שלום אמר אלהי לרשעים  {פ}",
    "verse": 21,
    "source": "https://www.obohu.cz/bible/index.php?kom=TSK&k=Iz&kap=57&v=21&kv=21&styl=ALP#v21"
  },
  {
    "chapter": 58,
    "text": "קרא בגרון אל תחשך כשופר הרם קולך והגד לעמי פשעם ולבית יעקב חטאתם",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=58&v=1&kv=1&styl=ALP#v1"
  },
  {
    "chapter": 58,
    "text": "ואותי יום יום ידרשון ודעת דרכי יחפצון כגוי אשר צדקה עשה ומשפט אלהיו לא עזב ישאלוני משפטי צדק קרבת אלהים יחפצון",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=58&v=2&kv=2&styl=ALP#v2"
  },
  {
    "chapter": 58,
    "text": "למה צמנו ולא ראית ענינו נפשנו ולא תדע הן ביום צמכם תמצאו חפץ וכל עצביכם תנגשו",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=58&v=3&kv=3&styl=ALP#v3"
  },
  {
    "chapter": 58,
    "text": "הן לריב ומצה תצומו ולהכות באגרף רשע לא תצומו כיום להשמיע במרום קולכם",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=58&v=4&kv=4&styl=ALP#v4"
  },
  {
    "chapter": 58,
    "text": "הכזה יהיה צום אבחרהו--יום ענות אדם נפשו הלכף כאגמן ראשו ושק ואפר יציע--הלזה תקרא צום ויום רצון ליהוה",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=58&v=5&kv=5&styl=ALP#v5"
  },
  {
    "chapter": 58,
    "text": "הלוא זה צום אבחרהו--פתח חרצבות רשע התר אגדות מוטה ושלח רצוצים חפשים וכל מוטה תנתקו",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=58&v=6&kv=6&styl=ALP#v6"
  },
  {
    "chapter": 58,
    "text": "הלוא פרס לרעב לחמך ועניים מרודים תביא בית  כי תראה ערם וכסיתו ומבשרך לא תתעלם",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=58&v=7&kv=7&styl=ALP#v7"
  },
  {
    "chapter": 58,
    "text": "אז יבקע כשחר אורך וארכתך מהרה תצמח והלך לפניך צדקך כבוד יהוה יאספך",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=58&v=8&kv=8&styl=ALP#v8"
  },
  {
    "chapter": 58,
    "text": "אז תקרא ויהוה יענה תשוע ויאמר הנני  אם תסיר מתוכך מוטה שלח אצבע ודבר און",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=58&v=9&kv=9&styl=ALP#v9"
  },
  {
    "chapter": 58,
    "text": "ותפק לרעב נפשך ונפש נענה תשביע וזרח בחשך אורך ואפלתך כצהרים",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=58&v=10&kv=10&styl=ALP#v10"
  },
  {
    "chapter": 58,
    "text": "ונחך יהוה תמיד והשביע בצחצחות נפשך ועצמתיך יחליץ והיית כגן רוה וכמוצא מים אשר לא יכזבו מימיו",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=58&v=11&kv=11&styl=ALP#v11"
  },
  {
    "chapter": 58,
    "text": "ובנו ממך חרבות עולם מוסדי דור ודור תקומם וקרא לך גדר פרץ משבב נתיבות לשבת",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=58&v=12&kv=12&styl=ALP#v12"
  },
  {
    "chapter": 58,
    "text": "אם תשיב משבת רגלך עשות חפצך ביום קדשי וקראת לשבת ענג לקדוש יהוה מכבד וכבדתו מעשות דרכיך ממצוא חפצך ודבר דבר",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=58&v=13&kv=13&styl=ALP#v13"
  },
  {
    "chapter": 58,
    "text": "אז תתענג על יהוה והרכבתיך על במותי (במתי) ארץ והאכלתיך נחלת יעקב אביך--כי פי יהוה דבר  {פ}",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=58&v=14&kv=14&styl=ALP#v14"
  },
  {
    "chapter": 59,
    "text": "הן לא קצרה יד יהוה מהושיע ולא כבדה אזנו משמוע",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=59&v=1&kv=1&styl=ALP#v1"
  },
  {
    "chapter": 59,
    "text": "כי אם עונתיכם היו מבדלים בינכם לבין אלהיכם וחטאותיכם הסתירו פנים מכם--משמוע",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=59&v=2&kv=2&styl=ALP#v2"
  },
  {
    "chapter": 59,
    "text": "כי כפיכם נגאלו בדם ואצבעותיכם בעון שפתותיכם דברו שקר--לשונכם עולה תהגה",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=59&v=3&kv=3&styl=ALP#v3"
  },
  {
    "chapter": 59,
    "text": "אין קרא בצדק ואין נשפט באמונה בטוח על תהו ודבר שוא הרו עמל והוליד און",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=59&v=4&kv=4&styl=ALP#v4"
  },
  {
    "chapter": 59,
    "text": "ביצי צפעוני בקעו וקורי עכביש יארגו האכל מביציהם ימות והזורה תבקע אפעה",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=59&v=5&kv=5&styl=ALP#v5"
  },
  {
    "chapter": 59,
    "text": "קוריהם לא יהיו לבגד ולא יתכסו במעשיהם מעשיהם מעשי און ופעל חמס בכפיהם",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=59&v=6&kv=6&styl=ALP#v6"
  },
  {
    "chapter": 59,
    "text": "רגליהם לרע ירצו וימהרו לשפך דם נקי מחשבותיהם מחשבות און--שד ושבר במסלותם",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=59&v=7&kv=7&styl=ALP#v7"
  },
  {
    "chapter": 59,
    "text": "דרך שלום לא ידעו ואין משפט במעגלותם נתיבותיהם עקשו להם--כל דרך בה לא ידע שלום",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=59&v=8&kv=8&styl=ALP#v8"
  },
  {
    "chapter": 59,
    "text": "על כן רחק משפט ממנו ולא תשיגנו צדקה נקוה לאור והנה חשך לנגהות באפלות נהלך",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=59&v=9&kv=9&styl=ALP#v9"
  },
  {
    "chapter": 59,
    "text": "נגששה כעורים קיר וכאין עינים נגששה כשלנו בצהרים כנשף באשמנים כמתים",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=59&v=10&kv=10&styl=ALP#v10"
  },
  {
    "chapter": 59,
    "text": "נהמה כדבים כלנו וכיונים הגה נהגה נקוה למשפט ואין לישועה רחקה ממנו",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=59&v=11&kv=11&styl=ALP#v11"
  },
  {
    "chapter": 59,
    "text": "כי רבו פשעינו נגדך וחטאותינו ענתה בנו  כי פשעינו אתנו ועונתינו ידענום",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=59&v=12&kv=12&styl=ALP#v12"
  },
  {
    "chapter": 59,
    "text": "פשע וכחש ביהוה ונסוג מאחר אלהינו דבר עשק וסרה הרו והגו מלב דברי שקר",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=59&v=13&kv=13&styl=ALP#v13"
  },
  {
    "chapter": 59,
    "text": "והסג אחור משפט וצדקה מרחוק תעמד  כי כשלה ברחוב אמת ונכחה לא תוכל לבוא  {ס}",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=59&v=14&kv=14&styl=ALP#v14"
  },
  {
    "chapter": 59,
    "text": "ותהי האמת נעדרת וסר מרע משתולל וירא יהוה וירע בעיניו כי אין משפט",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=59&v=15&kv=15&styl=ALP#v15"
  },
  {
    "chapter": 59,
    "text": "וירא כי אין איש וישתומם כי אין מפגיע ותושע לו זרעו וצדקתו היא סמכתהו",
    "verse": 16,
    "source": "https://www.obohu.cz/bible/index.php?kom=TSK&k=Iz&kap=59&v=16&kv=16&styl=ALP#v16"
  },
  {
    "chapter": 59,
    "text": "וילבש צדקה כשרין וכובע ישועה בראשו וילבש בגדי נקם תלבשת ויעט כמעיל קנאה",
    "verse": 17,
    "source": "https://www.obohu.cz/bible/index.php?kom=TSK&k=Iz&kap=59&v=17&kv=17&styl=ALP#v17"
  },
  {
    "chapter": 59,
    "text": "כעל גמלות כעל ישלם--חמה לצריו גמול לאיביו לאיים גמול ישלם",
    "verse": 18,
    "source": "https://www.obohu.cz/bible/index.php?kom=TSK&k=Iz&kap=59&v=18&kv=18&styl=ALP#v18"
  },
  {
    "chapter": 59,
    "text": "ויראו ממערב את שם יהוה וממזרח שמש את כבודו  כי יבוא כנהר צר רוח יהוה נססה בו",
    "verse": 19,
    "source": "https://www.obohu.cz/bible/index.php?kom=TSK&k=Iz&kap=59&v=19&kv=19&styl=ALP#v19"
  },
  {
    "chapter": 59,
    "text": "ובא לציון גואל ולשבי פשע ביעקב--נאם יהוה",
    "verse": 20,
    "source": "https://www.obohu.cz/bible/index.php?kom=TSK&k=Iz&kap=59&v=20&kv=20&styl=ALP#v20"
  },
  {
    "chapter": 59,
    "text": "ואני זאת בריתי אותם אמר יהוה--רוחי אשר עליך ודברי אשר שמתי בפיך  לא ימושו מפיך ומפי זרעך ומפי זרע זרעך אמר יהוה מעתה ועד עולם  {ס}",
    "verse": 21,
    "source": "https://www.obohu.cz/bible/index.php?kom=TSK&k=Iz&kap=59&v=21&kv=21&styl=ALP#v21"
  },
  {
    "chapter": 60,
    "text": "קומי אורי כי בא אורך וכבוד יהוה עליך זרח",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=60&v=1&kv=1&styl=ALP#v1"
  },
  {
    "chapter": 60,
    "text": "כי הנה החשך יכסה ארץ וערפל לאמים ועליך יזרח יהוה וכבודו עליך יראה",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=60&v=2&kv=2&styl=ALP#v2"
  },
  {
    "chapter": 60,
    "text": "והלכו גוים לאורך ומלכים לנגה זרחך",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=60&v=3&kv=3&styl=ALP#v3"
  },
  {
    "chapter": 60,
    "text": "שאי סביב עיניך וראי--כלם נקבצו באו לך בניך מרחוק יבאו ובנותיך על צד תאמנה",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=60&v=4&kv=4&styl=ALP#v4"
  },
  {
    "chapter": 60,
    "text": "אז תראי ונהרת ופחד ורחב לבבך  כי יהפך עליך המון ים חיל גוים יבאו לך",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=60&v=5&kv=5&styl=ALP#v5"
  },
  {
    "chapter": 60,
    "text": "שפעת גמלים תכסך בכרי מדין ועיפה--כלם משבא יבאו זהב ולבונה ישאו ותהלת יהוה יבשרו",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=60&v=6&kv=6&styl=ALP#v6"
  },
  {
    "chapter": 60,
    "text": "כל צאן קדר יקבצו לך אילי נביות ישרתונך יעלו על רצון מזבחי ובית תפארתי אפאר",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=60&v=7&kv=7&styl=ALP#v7"
  },
  {
    "chapter": 60,
    "text": "מי אלה כעב תעופינה וכיונים אל ארבתיהם",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=60&v=8&kv=8&styl=ALP#v8"
  },
  {
    "chapter": 60,
    "text": "כי לי איים יקוו ואניות תרשיש בראשנה להביא בניך מרחוק כספם וזהבם אתם--לשם יהוה אלהיך ולקדוש ישראל כי פארך",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=60&v=9&kv=9&styl=ALP#v9"
  },
  {
    "chapter": 60,
    "text": "ובנו בני נכר חמתיך ומלכיהם ישרתונך  כי בקצפי הכיתיך וברצוני רחמתיך",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=60&v=10&kv=10&styl=ALP#v10"
  },
  {
    "chapter": 60,
    "text": "ופתחו שעריך תמיד יומם ולילה לא יסגרו  להביא אליך חיל גוים ומלכיהם נהוגים",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=60&v=11&kv=11&styl=ALP#v11"
  },
  {
    "chapter": 60,
    "text": "כי הגוי והממלכה אשר לא יעבדוך יאבדו והגוים חרב יחרבו",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=60&v=12&kv=12&styl=ALP#v12"
  },
  {
    "chapter": 60,
    "text": "כבוד הלבנון אליך יבוא ברוש תדהר ותאשור יחדו--לפאר מקום מקדשי ומקום רגלי אכבד",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=60&v=13&kv=13&styl=ALP#v13"
  },
  {
    "chapter": 60,
    "text": "והלכו אליך שחוח בני מעניך והשתחוו על כפות רגליך כל מנאציך וקראו לך עיר יהוה ציון קדוש ישראל",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=60&v=14&kv=14&styl=ALP#v14"
  },
  {
    "chapter": 60,
    "text": "תחת היותך עזובה ושנואה ואין עובר ושמתיך לגאון עולם משוש דור ודור",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=60&v=15&kv=15&styl=ALP#v15"
  },
  {
    "chapter": 60,
    "text": "וינקת חלב גוים ושד מלכים תינקי וידעת כי אני יהוה מושיעך וגאלך אביר יעקב",
    "verse": 16,
    "source": "https://www.obohu.cz/bible/index.php?kom=TSK&k=Iz&kap=60&v=16&kv=16&styl=ALP#v16"
  },
  {
    "chapter": 60,
    "text": "תחת הנחשת אביא זהב ותחת הברזל אביא כסף ותחת העצים נחשת ותחת האבנים ברזל ושמתי פקדתך שלום ונגשיך צדקה",
    "verse": 17,
    "source": "https://www.obohu.cz/bible/index.php?kom=TSK&k=Iz&kap=60&v=17&kv=17&styl=ALP#v17"
  },
  {
    "chapter": 60,
    "text": "לא ישמע עוד חמס בארצך שד ושבר בגבוליך וקראת ישועה חומתיך ושעריך תהלה",
    "verse": 18,
    "source": "https://www.obohu.cz/bible/index.php?kom=TSK&k=Iz&kap=60&v=18&kv=18&styl=ALP#v18"
  },
  {
    "chapter": 60,
    "text": "לא יהיה לך עוד השמש לאור יומם ולנגה הירח לא יאיר לך והיה לך יהוה לאור עולם ואלהיך לתפארתך",
    "verse": 19,
    "source": "https://www.obohu.cz/bible/index.php?kom=TSK&k=Iz&kap=60&v=19&kv=19&styl=ALP#v19"
  },
  {
    "chapter": 60,
    "text": "לא יבוא עוד שמשך וירחך לא יאסף  כי יהוה יהיה לך לאור עולם ושלמו ימי אבלך",
    "verse": 20,
    "source": "https://www.obohu.cz/bible/index.php?kom=TSK&k=Iz&kap=60&v=20&kv=20&styl=ALP#v20"
  },
  {
    "chapter": 60,
    "text": "ועמך כלם צדיקים לעולם יירשו ארץ נצר מטעו (מטעי) מעשה ידי להתפאר",
    "verse": 21,
    "source": "https://www.obohu.cz/bible/index.php?kom=TSK&k=Iz&kap=60&v=21&kv=21&styl=ALP#v21"
  },
  {
    "chapter": 60,
    "text": "הקטן יהיה לאלף והצעיר לגוי עצום אני יהוה בעתה אחישנה  {ס}",
    "verse": 22,
    "source": "https://www.obohu.cz/bible/index.php?kom=TSK&k=Iz&kap=60&v=22&kv=22&styl=ALP#v22"
  },
  {
    "chapter": 61,
    "text": "רוח אדני יהוה עלי--יען משח יהוה אתי לבשר ענוים שלחני לחבש לנשברי לב לקרא לשבוים דרור ולאסורים פקח קוח",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=61&v=1&kv=1&styl=ALP#v1"
  },
  {
    "chapter": 61,
    "text": "לקרא שנת רצון ליהוה ויום נקם לאלהינו לנחם כל אבלים",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=61&v=2&kv=2&styl=ALP#v2"
  },
  {
    "chapter": 61,
    "text": "לשום לאבלי ציון לתת להם פאר תחת אפר שמן ששון תחת אבל--מעטה תהלה תחת רוח כהה וקרא להם אילי הצדק מטע יהוה להתפאר",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=61&v=3&kv=3&styl=ALP#v3"
  },
  {
    "chapter": 61,
    "text": "ובנו חרבות עולם שממות ראשנים יקוממו וחדשו ערי חרב שממות דור ודור",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=61&v=4&kv=4&styl=ALP#v4"
  },
  {
    "chapter": 61,
    "text": "ועמדו זרים ורעו צאנכם ובני נכר אכריכם וכרמיכם",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=61&v=5&kv=5&styl=ALP#v5"
  },
  {
    "chapter": 61,
    "text": "ואתם כהני יהוה תקראו--משרתי אלהינו יאמר לכם חיל גוים תאכלו ובכבודם תתימרו",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=61&v=6&kv=6&styl=ALP#v6"
  },
  {
    "chapter": 61,
    "text": "תחת בשתכם משנה וכלמה ירנו חלקם לכן בארצם משנה יירשו שמחת עולם תהיה להם",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=61&v=7&kv=7&styl=ALP#v7"
  },
  {
    "chapter": 61,
    "text": "כי אני יהוה אהב משפט שנא גזל בעולה ונתתי פעלתם באמת וברית עולם אכרות להם",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=61&v=8&kv=8&styl=ALP#v8"
  },
  {
    "chapter": 61,
    "text": "ונודע בגוים זרעם וצאצאיהם בתוך העמים כל ראיהם יכירום כי הם זרע ברך יהוה  {פ}",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=61&v=9&kv=9&styl=ALP#v9"
  },
  {
    "chapter": 61,
    "text": "שוש אשיש ביהוה תגל נפשי באלהי--כי הלבישני בגדי ישע מעיל צדקה יעטני  כחתן יכהן פאר וככלה תעדה כליה",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=61&v=10&kv=10&styl=ALP#v10"
  },
  {
    "chapter": 61,
    "text": "כי כארץ תוציא צמחה וכגנה זרועיה תצמיח--כן אדני יהוה יצמיח צדקה ותהלה נגד כל הגוים",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=61&v=11&kv=11&styl=ALP#v11"
  },
  {
    "chapter": 62,
    "text": "למען ציון לא אחשה ולמען ירושלם לא אשקוט עד יצא כנגה צדקה וישועתה כלפיד יבער",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=62&v=1&kv=1&styl=ALP#v1"
  },
  {
    "chapter": 62,
    "text": "וראו גוים צדקך וכל מלכים כבודך וקרא לך שם חדש אשר פי יהוה יקבנו",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=62&v=2&kv=2&styl=ALP#v2"
  },
  {
    "chapter": 62,
    "text": "והיית עטרת תפארת ביד יהוה וצנוף (וצניף) מלוכה בכף אלהיך",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=62&v=3&kv=3&styl=ALP#v3"
  },
  {
    "chapter": 62,
    "text": "לא יאמר לך עוד עזובה ולארצך לא יאמר עוד שממה--כי לך יקרא חפצי בה ולארצך בעולה  כי חפץ יהוה בך וארצך תבעל",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=62&v=4&kv=4&styl=ALP#v4"
  },
  {
    "chapter": 62,
    "text": "כי יבעל בחור בתולה יבעלוך בניך ומשוש חתן על כלה ישיש עליך אלהיך",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=62&v=5&kv=5&styl=ALP#v5"
  },
  {
    "chapter": 62,
    "text": "על חומתיך ירושלם הפקדתי שמרים--כל היום וכל הלילה תמיד לא יחשו המזכרים את יהוה--אל דמי לכם",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=62&v=6&kv=6&styl=ALP#v6"
  },
  {
    "chapter": 62,
    "text": "ואל תתנו דמי לו  עד יכונן ועד ישים את ירושלם תהלה--בארץ",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=62&v=7&kv=7&styl=ALP#v7"
  },
  {
    "chapter": 62,
    "text": "נשבע יהוה בימינו ובזרוע עזו  אם אתן את דגנך עוד מאכל לאיביך ואם ישתו בני נכר תירושך אשר יגעת בו",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=62&v=8&kv=8&styl=ALP#v8"
  },
  {
    "chapter": 62,
    "text": "כי מאספיו יאכלהו והללו את יהוה ומקבציו ישתהו בחצרות קדשי  {ס}",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=62&v=9&kv=9&styl=ALP#v9"
  },
  {
    "chapter": 62,
    "text": "עברו עברו בשערים פנו דרך העם סלו סלו המסלה סקלו מאבן הרימו נס על העמים",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=62&v=10&kv=10&styl=ALP#v10"
  },
  {
    "chapter": 62,
    "text": "הנה יהוה השמיע אל קצה הארץ אמרו לבת ציון הנה ישעך בא הנה שכרו אתו ופעלתו לפניו",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=62&v=11&kv=11&styl=ALP#v11"
  },
  {
    "chapter": 62,
    "text": "וקראו להם עם הקדש גאולי יהוה ולך יקרא דרושה עיר לא נעזבה  {ס}",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=62&v=12&kv=12&styl=ALP#v12"
  },
  {
    "chapter": 63,
    "text": "מי זה בא מאדום חמוץ בגדים מבצרה זה הדור בלבושו צעה ברב כחו אני מדבר בצדקה רב להושיע",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=63&v=1&kv=1&styl=ALP#v1"
  },
  {
    "chapter": 63,
    "text": "מדוע אדם ללבושך ובגדיך כדרך בגת",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=63&v=2&kv=2&styl=ALP#v2"
  },
  {
    "chapter": 63,
    "text": "פורה דרכתי לבדי ומעמים אין איש אתי ואדרכם באפי וארמסם בחמתי ויז נצחם על בגדי וכל מלבושי אגאלתי",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=63&v=3&kv=3&styl=ALP#v3"
  },
  {
    "chapter": 63,
    "text": "כי יום נקם בלבי ושנת גאולי באה",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=63&v=4&kv=4&styl=ALP#v4"
  },
  {
    "chapter": 63,
    "text": "ואביט ואין עזר ואשתומם ואין סומך ותושע לי זרעי וחמתי היא סמכתני",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=63&v=5&kv=5&styl=ALP#v5"
  },
  {
    "chapter": 63,
    "text": "ואבוס עמים באפי ואשכרם בחמתי ואוריד לארץ נצחם  {ס}",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=63&v=6&kv=6&styl=ALP#v6"
  },
  {
    "chapter": 63,
    "text": "חסדי יהוה אזכיר תהלת יהוה כעל כל אשר גמלנו יהוה ורב טוב לבית ישראל אשר גמלם כרחמיו וכרב חסדיו",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=63&v=7&kv=7&styl=ALP#v7"
  },
  {
    "chapter": 63,
    "text": "ויאמר אך עמי המה בנים לא ישקרו ויהי להם למושיע",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=63&v=8&kv=8&styl=ALP#v8"
  },
  {
    "chapter": 63,
    "text": "בכל צרתם לא (לו) צר ומלאך פניו הושיעם--באהבתו ובחמלתו הוא גאלם וינטלם וינשאם כל ימי עולם",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=63&v=9&kv=9&styl=ALP#v9"
  },
  {
    "chapter": 63,
    "text": "והמה מרו ועצבו את רוח קדשו ויהפך להם לאויב הוא נלחם בם",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=63&v=10&kv=10&styl=ALP#v10"
  },
  {
    "chapter": 63,
    "text": "ויזכר ימי עולם משה עמו איה המעלם מים את רעי צאנו--איה השם בקרבו את רוח קדשו",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=63&v=11&kv=11&styl=ALP#v11"
  },
  {
    "chapter": 63,
    "text": "מוליך לימין משה זרוע תפארתו בוקע מים מפניהם לעשות לו שם עולם",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=63&v=12&kv=12&styl=ALP#v12"
  },
  {
    "chapter": 63,
    "text": "מוליכם בתהמות כסוס במדבר לא יכשלו",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=63&v=13&kv=13&styl=ALP#v13"
  },
  {
    "chapter": 63,
    "text": "כבהמה בבקעה תרד רוח יהוה תניחנו--כן נהגת עמך לעשות לך שם תפארת",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=63&v=14&kv=14&styl=ALP#v14"
  },
  {
    "chapter": 63,
    "text": "הבט משמים וראה מזבל קדשך ותפארתך  איה קנאתך וגבורתך המון מעיך ורחמיך אלי התאפקו",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=63&v=15&kv=15&styl=ALP#v15"
  },
  {
    "chapter": 63,
    "text": "כי אתה אבינו--כי אברהם לא ידענו וישראל לא יכירנו  אתה יהוה אבינו גאלנו מעולם שמך",
    "verse": 16,
    "source": "https://www.obohu.cz/bible/index.php?kom=TSK&k=Iz&kap=63&v=16&kv=16&styl=ALP#v16"
  },
  {
    "chapter": 63,
    "text": "למה תתענו יהוה מדרכיך תקשיח לבנו מיראתך שוב למען עבדיך שבטי נחלתך",
    "verse": 17,
    "source": "https://www.obohu.cz/bible/index.php?kom=TSK&k=Iz&kap=63&v=17&kv=17&styl=ALP#v17"
  },
  {
    "chapter": 63,
    "text": "למצער ירשו עם קדשך צרינו בוססו מקדשך",
    "verse": 18,
    "source": "https://www.obohu.cz/bible/index.php?kom=TSK&k=Iz&kap=63&v=18&kv=18&styl=ALP#v18"
  },
  {
    "chapter": 63,
    "text": "היינו מעולם לא משלת בם--לא נקרא שמך עליהם לוא קרעת שמים ירדת מפניך הרים נזלו",
    "verse": 19,
    "source": "https://www.obohu.cz/bible/index.php?kom=TSK&k=Iz&kap=63&v=19&kv=19&styl=ALP#v19"
  },
  {
    "chapter": 64,
    "text": "כקדח אש המסים מים תבעה אש להודיע שמך לצריך מפניך גוים ירגזו",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=64&v=1&kv=1&styl=ALP#v1"
  },
  {
    "chapter": 64,
    "text": "בעשותך נוראות לא נקוה ירדת מפניך הרים נזלו  {ס}",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=64&v=2&kv=2&styl=ALP#v2"
  },
  {
    "chapter": 64,
    "text": "ומעולם לא שמעו לא האזינו עין לא ראתה אלהים זולתך--יעשה למחכה לו",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=64&v=3&kv=3&styl=ALP#v3"
  },
  {
    "chapter": 64,
    "text": "פגעת את שש ועשה צדק בדרכיך יזכרוך הן אתה קצפת ונחטא בהם עולם ונושע",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=64&v=4&kv=4&styl=ALP#v4"
  },
  {
    "chapter": 64,
    "text": "ונהי כטמא כלנו וכבגד עדים כל צדקתינו ונבל כעלה כלנו ועוננו כרוח ישאנו",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=64&v=5&kv=5&styl=ALP#v5"
  },
  {
    "chapter": 64,
    "text": "ואין קורא בשמך מתעורר להחזיק בך  כי הסתרת פניך ממנו ותמוגנו ביד עוננו",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=64&v=6&kv=6&styl=ALP#v6"
  },
  {
    "chapter": 64,
    "text": "ועתה יהוה אבינו אתה אנחנו החמר ואתה יצרנו ומעשה ידך כלנו",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=64&v=7&kv=7&styl=ALP#v7"
  },
  {
    "chapter": 64,
    "text": "אל תקצף יהוה עד מאד ואל לעד תזכר עון הן הבט נא עמך כלנו",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=64&v=8&kv=8&styl=ALP#v8"
  },
  {
    "chapter": 64,
    "text": "ערי קדשך היו מדבר ציון מדבר היתה ירושלם שממה",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=64&v=9&kv=9&styl=ALP#v9"
  },
  {
    "chapter": 64,
    "text": "בית קדשנו ותפארתנו אשר הללוך אבתינו--היה לשרפת אש וכל מחמדינו היה לחרבה",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=64&v=10&kv=10&styl=ALP#v10"
  },
  {
    "chapter": 64,
    "text": "העל אלה תתאפק יהוה תחשה ותעננו עד מאד  {פ}",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=64&v=11&kv=11&styl=ALP#v11"
  },
  {
    "chapter": 64,
    "text": " ",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=64&v=12&kv=12&styl=ALP#v12"
  },
  {
    "chapter": 65,
    "text": "נדרשתי ללוא שאלו נמצאתי ללא בקשני אמרתי הנני הנני אל גוי לא קרא בשמי",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=65&v=1&kv=1&styl=ALP#v1"
  },
  {
    "chapter": 65,
    "text": "פרשתי ידי כל היום אל עם סורר--ההלכים הדרך לא טוב אחר מחשבתיהם",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=65&v=2&kv=2&styl=ALP#v2"
  },
  {
    "chapter": 65,
    "text": "העם המכעסים אתי על פני--תמיד  זבחים בגנות ומקטרים על הלבנים",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=65&v=3&kv=3&styl=ALP#v3"
  },
  {
    "chapter": 65,
    "text": "הישבים בקברים ובנצורים ילינו האכלים בשר החזיר ופרק (ומרק) פגלים כליהם",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=65&v=4&kv=4&styl=ALP#v4"
  },
  {
    "chapter": 65,
    "text": "האמרים קרב אליך אל תגש בי כי קדשתיך אלה עשן באפי אש יקדת כל היום",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=65&v=5&kv=5&styl=ALP#v5"
  },
  {
    "chapter": 65,
    "text": "הנה כתובה לפני  לא אחשה כי אם שלמתי ושלמתי על חיקם",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=65&v=6&kv=6&styl=ALP#v6"
  },
  {
    "chapter": 65,
    "text": "עונתיכם ועונת אבותיכם יחדו אמר יהוה אשר קטרו על ההרים ועל הגבעות חרפוני ומדתי פעלתם ראשנה על (אל) חיקם  {ס}",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=65&v=7&kv=7&styl=ALP#v7"
  },
  {
    "chapter": 65,
    "text": "כה אמר יהוה כאשר ימצא התירוש באשכול ואמר אל תשחיתהו כי ברכה בו--כן אעשה למען עבדי לבלתי השחית הכל",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=65&v=8&kv=8&styl=ALP#v8"
  },
  {
    "chapter": 65,
    "text": "והוצאתי מיעקב זרע ומיהודה יורש הרי וירשוה בחירי ועבדי ישכנו שמה",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=65&v=9&kv=9&styl=ALP#v9"
  },
  {
    "chapter": 65,
    "text": "והיה השרון לנוה צאן ועמק עכור לרבץ בקר לעמי אשר דרשוני",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=65&v=10&kv=10&styl=ALP#v10"
  },
  {
    "chapter": 65,
    "text": "ואתם עזבי יהוה השכחים את הר קדשי--הערכים לגד שלחן והממלאים למני ממסך",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=65&v=11&kv=11&styl=ALP#v11"
  },
  {
    "chapter": 65,
    "text": "ומניתי אתכם לחרב וכלכם לטבח תכרעו--יען קראתי ולא עניתם דברתי ולא שמעתם ותעשו הרע בעיני ובאשר לא חפצתי בחרתם  {פ}",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=65&v=12&kv=12&styl=ALP#v12"
  },
  {
    "chapter": 65,
    "text": "לכן כה אמר אדני יהוה הנה עבדי יאכלו ואתם תרעבו--הנה עבדי ישתו ואתם תצמאו הנה עבדי ישמחו ואתם תבשו",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=65&v=13&kv=13&styl=ALP#v13"
  },
  {
    "chapter": 65,
    "text": "הנה עבדי ירנו מטוב לב ואתם תצעקו מכאב לב ומשבר רוח תילילו",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=65&v=14&kv=14&styl=ALP#v14"
  },
  {
    "chapter": 65,
    "text": "והנחתם שמכם לשבועה לבחירי והמיתך אדני יהוה ולעבדיו יקרא שם אחר",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=65&v=15&kv=15&styl=ALP#v15"
  },
  {
    "chapter": 65,
    "text": "אשר המתברך בארץ יתברך באלהי אמן והנשבע בארץ ישבע באלהי אמן  כי נשכחו הצרות הראשנות וכי נסתרו מעיני",
    "verse": 16,
    "source": "https://www.obohu.cz/bible/index.php?kom=TSK&k=Iz&kap=65&v=16&kv=16&styl=ALP#v16"
  },
  {
    "chapter": 65,
    "text": "כי הנני בורא שמים חדשים וארץ חדשה ולא תזכרנה הראשנות ולא תעלינה על לב",
    "verse": 17,
    "source": "https://www.obohu.cz/bible/index.php?kom=TSK&k=Iz&kap=65&v=17&kv=17&styl=ALP#v17"
  },
  {
    "chapter": 65,
    "text": "כי אם שישו וגילו עדי עד אשר אני בורא  כי הנני בורא את ירושלם גילה ועמה משוש",
    "verse": 18,
    "source": "https://www.obohu.cz/bible/index.php?kom=TSK&k=Iz&kap=65&v=18&kv=18&styl=ALP#v18"
  },
  {
    "chapter": 65,
    "text": "וגלתי בירושלם וששתי בעמי ולא ישמע בה עוד קול בכי וקול זעקה",
    "verse": 19,
    "source": "https://www.obohu.cz/bible/index.php?kom=TSK&k=Iz&kap=65&v=19&kv=19&styl=ALP#v19"
  },
  {
    "chapter": 65,
    "text": "לא יהיה משם עוד עול ימים וזקן אשר לא ימלא את ימיו  כי הנער בן מאה שנה ימות והחוטא בן מאה שנה יקלל",
    "verse": 20,
    "source": "https://www.obohu.cz/bible/index.php?kom=TSK&k=Iz&kap=65&v=20&kv=20&styl=ALP#v20"
  },
  {
    "chapter": 65,
    "text": "ובנו בתים וישבו ונטעו כרמים ואכלו פרים",
    "verse": 21,
    "source": "https://www.obohu.cz/bible/index.php?kom=TSK&k=Iz&kap=65&v=21&kv=21&styl=ALP#v21"
  },
  {
    "chapter": 65,
    "text": "לא יבנו ואחר ישב לא יטעו ואחר יאכל  כי כימי העץ ימי עמי ומעשה ידיהם יבלו בחירי",
    "verse": 22,
    "source": "https://www.obohu.cz/bible/index.php?kom=TSK&k=Iz&kap=65&v=22&kv=22&styl=ALP#v22"
  },
  {
    "chapter": 65,
    "text": "לא ייגעו לריק ולא ילדו לבהלה  כי זרע ברוכי יהוה המה וצאצאיהם אתם",
    "verse": 23,
    "source": "https://www.obohu.cz/bible/index.php?kom=TSK&k=Iz&kap=65&v=23&kv=23&styl=ALP#v23"
  },
  {
    "chapter": 65,
    "text": "והיה טרם יקראו ואני אענה עוד הם מדברים ואני אשמע",
    "verse": 24,
    "source": "https://www.obohu.cz/bible/index.php?kom=TSK&k=Iz&kap=65&v=24&kv=24&styl=ALP#v24"
  },
  {
    "chapter": 65,
    "text": "זאב וטלה ירעו כאחד ואריה כבקר יאכל תבן ונחש עפר לחמו לא ירעו ולא ישחיתו בכל הר קדשי אמר יהוה  {ס}",
    "verse": 25,
    "source": "https://www.obohu.cz/bible/index.php?kom=TSK&k=Iz&kap=65&v=25&kv=25&styl=ALP#v25"
  },
  {
    "chapter": 66,
    "text": "כה אמר יהוה השמים כסאי והארץ הדם רגלי אי זה בית אשר תבנו לי ואי זה מקום מנוחתי",
    "verse": 1,
    "source": "https://www.obohu.cz/bible/index.php?kom=TSK&k=Iz&kap=66&v=1&kv=1&styl=ALP#v1"
  },
  {
    "chapter": 66,
    "text": "ואת כל אלה ידי עשתה ויהיו כל אלה נאם יהוה ואל זה אביט--אל עני ונכה רוח וחרד על דברי",
    "verse": 2,
    "source": "https://www.obohu.cz/bible/index.php?kom=TSK&k=Iz&kap=66&v=2&kv=2&styl=ALP#v2"
  },
  {
    "chapter": 66,
    "text": "שוחט השור מכה איש זובח השה ערף כלב מעלה מנחה דם חזיר מזכיר לבנה מברך און--גם המה בחרו בדרכיהם ובשקוציהם נפשם חפצה",
    "verse": 3,
    "source": "https://www.obohu.cz/bible/index.php?kom=TSK&k=Iz&kap=66&v=3&kv=3&styl=ALP#v3"
  },
  {
    "chapter": 66,
    "text": "גם אני אבחר בתעלליהם ומגורתם אביא להם--יען קראתי ואין עונה דברתי ולא שמעו ויעשו הרע בעיני ובאשר לא חפצתי בחרו  {ס}",
    "verse": 4,
    "source": "https://www.obohu.cz/bible/index.php?kom=TSK&k=Iz&kap=66&v=4&kv=4&styl=ALP#v4"
  },
  {
    "chapter": 66,
    "text": "שמעו דבר יהוה החרדים אל דברו אמרו אחיכם שנאיכם מנדיכם למען שמי יכבד יהוה--ונראה בשמחתכם והם יבשו",
    "verse": 5,
    "source": "https://www.obohu.cz/bible/index.php?kom=TSK&k=Iz&kap=66&v=5&kv=5&styl=ALP#v5"
  },
  {
    "chapter": 66,
    "text": "קול שאון מעיר קול מהיכל קול יהוה משלם גמול לאיביו",
    "verse": 6,
    "source": "https://www.obohu.cz/bible/index.php?kom=TSK&k=Iz&kap=66&v=6&kv=6&styl=ALP#v6"
  },
  {
    "chapter": 66,
    "text": "בטרם תחיל ילדה בטרם יבוא חבל לה והמליטה זכר",
    "verse": 7,
    "source": "https://www.obohu.cz/bible/index.php?kom=TSK&k=Iz&kap=66&v=7&kv=7&styl=ALP#v7"
  },
  {
    "chapter": 66,
    "text": "מי שמע כזאת מי ראה כאלה--היוחל ארץ ביום אחד אם יולד גוי פעם אחת  כי חלה גם ילדה ציון את בניה",
    "verse": 8,
    "source": "https://www.obohu.cz/bible/index.php?kom=TSK&k=Iz&kap=66&v=8&kv=8&styl=ALP#v8"
  },
  {
    "chapter": 66,
    "text": "האני אשביר ולא אוליד יאמר יהוה אם אני המוליד ועצרתי אמר אלהיך  {ס}",
    "verse": 9,
    "source": "https://www.obohu.cz/bible/index.php?kom=TSK&k=Iz&kap=66&v=9&kv=9&styl=ALP#v9"
  },
  {
    "chapter": 66,
    "text": "שמחו את ירושלם וגילו בה כל אהביה שישו אתה משוש כל המתאבלים עליה",
    "verse": 10,
    "source": "https://www.obohu.cz/bible/index.php?kom=TSK&k=Iz&kap=66&v=10&kv=10&styl=ALP#v10"
  },
  {
    "chapter": 66,
    "text": "למען תינקו ושבעתם משד תנחמיה למען תמצו והתענגתם מזיז כבודה  {ס}",
    "verse": 11,
    "source": "https://www.obohu.cz/bible/index.php?kom=TSK&k=Iz&kap=66&v=11&kv=11&styl=ALP#v11"
  },
  {
    "chapter": 66,
    "text": "כי כה אמר יהוה הנני נטה אליה כנהר שלום וכנחל שוטף כבוד גוים--וינקתם על צד תנשאו ועל ברכים תשעשעו",
    "verse": 12,
    "source": "https://www.obohu.cz/bible/index.php?kom=TSK&k=Iz&kap=66&v=12&kv=12&styl=ALP#v12"
  },
  {
    "chapter": 66,
    "text": "כאיש אשר אמו תנחמנו--כן אנכי אנחמכם ובירושלם תנחמו",
    "verse": 13,
    "source": "https://www.obohu.cz/bible/index.php?kom=TSK&k=Iz&kap=66&v=13&kv=13&styl=ALP#v13"
  },
  {
    "chapter": 66,
    "text": "וראיתם ושש לבכם ועצמותיכם כדשא תפרחנה ונודעה יד יהוה את עבדיו וזעם את איביו  {ס}",
    "verse": 14,
    "source": "https://www.obohu.cz/bible/index.php?kom=TSK&k=Iz&kap=66&v=14&kv=14&styl=ALP#v14"
  },
  {
    "chapter": 66,
    "text": "כי הנה יהוה באש יבוא וכסופה מרכבתיו--להשיב בחמה אפו וגערתו בלהבי אש",
    "verse": 15,
    "source": "https://www.obohu.cz/bible/index.php?kom=TSK&k=Iz&kap=66&v=15&kv=15&styl=ALP#v15"
  },
  {
    "chapter": 66,
    "text": "כי באש יהוה נשפט ובחרבו את כל בשר ורבו חללי יהוה",
    "verse": 16,
    "source": "https://www.obohu.cz/bible/index.php?kom=TSK&k=Iz&kap=66&v=16&kv=16&styl=ALP#v16"
  },
  {
    "chapter": 66,
    "text": "המתקדשים והמטהרים אל הגנות אחר אחד (אחת) בתוך אכלי בשר החזיר והשקץ והעכבר--יחדו יספו נאם יהוה",
    "verse": 17,
    "source": "https://www.obohu.cz/bible/index.php?kom=TSK&k=Iz&kap=66&v=17&kv=17&styl=ALP#v17"
  },
  {
    "chapter": 66,
    "text": "ואנכי מעשיהם ומחשבתיהם--באה לקבץ את כל הגוים והלשנות ובאו וראו את כבודי",
    "verse": 18,
    "source": "https://www.obohu.cz/bible/index.php?kom=TSK&k=Iz&kap=66&v=18&kv=18&styl=ALP#v18"
  },
  {
    "chapter": 66,
    "text": "ושמתי בהם אות ושלחתי מהם פליטים אל הגוים תרשיש פול ולוד משכי קשת--תבל ויון  האיים הרחקים אשר לא שמעו את שמעי ולא ראו את כבודי--והגידו את כבודי בגוים",
    "verse": 19,
    "source": "https://www.obohu.cz/bible/index.php?kom=TSK&k=Iz&kap=66&v=19&kv=19&styl=ALP#v19"
  },
  {
    "chapter": 66,
    "text": "והביאו את כל אחיכם מכל הגוים מנחה ליהוה בסוסים וברכב ובצבים ובפרדים ובכרכרות על הר קדשי ירושלם--אמר יהוה  כאשר יביאו בני ישראל את המנחה בכלי טהור בית יהוה",
    "verse": 20,
    "source": "https://www.obohu.cz/bible/index.php?kom=TSK&k=Iz&kap=66&v=20&kv=20&styl=ALP#v20"
  },
  {
    "chapter": 66,
    "text": "וגם מהם אקח לכהנים ללוים אמר יהוה",
    "verse": 21,
    "source": "https://www.obohu.cz/bible/index.php?kom=TSK&k=Iz&kap=66&v=21&kv=21&styl=ALP#v21"
  },
  {
    "chapter": 66,
    "text": "כי כאשר השמים החדשים והארץ החדשה אשר אני עשה עמדים לפני--נאם יהוה  כן יעמד זרעכם ושמכם",
    "verse": 22,
    "source": "https://www.obohu.cz/bible/index.php?kom=TSK&k=Iz&kap=66&v=22&kv=22&styl=ALP#v22"
  },
  {
    "chapter": 66,
    "text": "והיה מדי חדש בחדשו ומדי שבת בשבתו יבוא כל בשר להשתחות לפני אמר יהוה",
    "verse": 23,
    "source": "https://www.obohu.cz/bible/index.php?kom=TSK&k=Iz&kap=66&v=23&kv=23&styl=ALP#v23"
  },
  {
    "chapter": 66,
    "text": "ויצאו וראו--בפגרי האנשים הפשעים בי  כי תולעתם לא תמות ואשם לא תכבה והיו דראון לכל בשר  {ש}",
    "verse": 24,
    "source": "https://www.obohu.cz/bible/index.php?kom=TSK&k=Iz&kap=66&v=24&kv=24&styl=ALP#v24"
  }
]
